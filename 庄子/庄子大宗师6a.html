<!DOCTYPE html>
<html lang="zh">
<head>
<meta charset="UTF-8" />
<title>庄子集释 - 大宗师</title>
<style>
  body { 
    font-family: "宋体", serif; 
    line-height: 1.8;
    font-size: 1.8em;
    background-color: #222;
    color: #ddd;
    padding: 20px;
  }
  .text { 
    max-width: 900px; 
    margin: auto;
    padding: 20px;
    background-color: #333;
    border-radius: 8px;
    box-shadow: 0 0 15px rgba(0,0,0,0.5);
  }
  .annotation-btn {
    display: inline-block;
    background: #444;
    border: 1px solid #666;
    border-radius: 3px;
    padding: 0 4px;
    margin: 0 2px;
    cursor: pointer;
    font-size: 0.6em;
    color: #55aaff;
    vertical-align: middle;
  }
  .annotation-group {
    display: inline-flex;
    flex-wrap: nowrap;
    vertical-align: middle;
  }
  #overlay {
    position: fixed;
    top: 0; left: 0; right: 0; bottom: 0;
    background: rgba(0,0,0,0.5);
    display: none;
    justify-content: center;
    align-items: center;
    z-index: 9999;
  }
  #popup {
    background: #444;
    max-width: 700px;
    padding: 25px;
    border-radius: 8px;
    box-shadow: 0 0 20px rgba(0,0,0,0.8);
    position: absolute;
    font-size: 0.7em;
    line-height: 1.6;
    color: #eee;
    border: 1px solid #666;
    cursor: move;
  }
  #popup-title {
    font-weight: bold;
    margin-bottom: 10px;
    color: #55aaff;
    border-bottom: 1px solid #666;
    padding-bottom: 5px;
  }
  #popup .close-btn {
    position: absolute;
    top: 10px; right: 15px;
    font-size: 24px;
    font-weight: bold;
    cursor: pointer;
    color: #999;
  }
  #popup .close-btn:hover {
    color: #ddd;
  }
  h1 {
    text-align: center;
    color: #f8f8f8;
    margin-bottom: 30px;
    border-bottom: 2px solid #555;
    padding-bottom: 10px;
  }
  h2 {
    color: #f0f0f0;
    border-bottom: 1px solid #555;
    padding-bottom: 5px;
  }
  ruby {
    ruby-position: under;
  }
  rt {
    font-size: 0.5em;
    color: #aaa;
  }
</style>
</head>
<body>
<div class="text">
<h1>庄子集释</h1>

<h2>内篇 大宗师第六</h2>

<p>【一】【注】虽天地之大，万物之富，其所宗而师者无心也。<span class="annotation-group">
  <span class="annotation-btn" data-type="注" data-content="虽天地之大，万物之富，其所宗而师者无心也。">【注】</span>
  <span class="annotation-btn" data-type="校" data-content="'所宗而师者'世德堂本作'所以宗为师者'。">【校】</span>
  <span class="annotation-btn" data-type="释文" data-content="《大宗师》崔云：遗形忘生，当大宗此法也。">【释文】</span>
</span></p>

<p>知天之所为，知人之所为者，至矣<span class="annotation-group">
  <span class="annotation-btn" data-type="注" data-content="知天人之所为者，皆自然也；则内放其身而外冥于物，与众玄同，任之而无不至者也。">【注】</span>
  <span class="annotation-btn" data-type="疏" data-content="天者，自然之谓。至者，造极之名。天之所为者，谓三景晦明，四时生杀，风云舒卷，雷雨寒温也。人之所为者，谓手捉脚行，目视耳听，心知工拙，凡所施为也。知天之所为，悉皆自尔，非关修造，岂由知力！是以内放其身，外冥于物，浩然大观，与众玄同，穷理尽性，故称为至也。">【疏】</span>
</span>。</p>

<p>知天之所为者，天而生也<span class="annotation-group">
  <span class="annotation-btn" data-type="注" data-content="天者，自然之谓也。夫为为者不能为，而为自为耳；为知者不能知，而知自知耳。自知耳，不知也，不知也则知出于不知矣；自为耳，不为也，不为也则为出于不为矣。为出于不为，故以不为为主；知出于不知，故以不知为宗。是故真人遗知而知，不为而为，自然而生，坐忘而得，故知称绝而为名去也。">【注】</span>
  <span class="annotation-btn" data-type="疏" data-content="云行雨施，川源岳渎，非关人力，此乃天生，能知所知，并自然也。此解前知天之所为。">【疏】</span>
  <span class="annotation-btn" data-type="释文" data-content="《天而生》向崔本作失而生。《知称》尺证反。">【释文】</span>
</span>；</p>

<p>知人之所为者，以其知之所知以养其知之所不知，终其天年而不中道夭者，是知之盛也<span class="annotation-group">
  <span class="annotation-btn" data-type="注" data-content="人之生也，形虽七尺而五常必具，故虽区区之身，乃举天地以奉之。故天地万物，凡所有者，不可一日而相无也。一物不具，则生者无由得生；一理不至，则天年无缘得终。然身之所有者，知或不知也；理之所存者，为或不为也。故知之所知者寡而身之所有者众，为之所为者少而理之所存者博，在上者莫能器之而求其备焉。人之所知不必同而所为不敢异，异则伪成矣，伪成而真不丧者，未之有也。或好知而不倦以困其百体，所好不过一枝而举根俱弊，斯以其所知而害所不知也。若夫知之盛也，知人之所为者有分，故任而不（强）〔彊〕也，知人之所知者有极，故用而不荡也。故所知不以无涯自困，则一体之中，知与不知，暗相与会而俱全矣，斯以其所知养所不知者也。">【注】</span>
  <span class="annotation-btn" data-type="疏" data-content="人之所为，谓四肢百体各有御用也。知之所知者，谓目知于色，即以色为所知也。知之所不知者，谓目能知色，不能知声，即以声为所不知也。既而目为手足而视，脚为耳鼻而行，虽复无心相为，而济彼之功成矣。故眼耳鼻舌，四肢百体，更相役用，各有司存。心之明暗，亦有限极，用其分内，终不强知。斯以其知之所知以养其知之所不知也，故得尽其天年，不横夭折。能如是者，可谓知之盛美者也。">【疏】</span>
  <span class="annotation-btn" data-type="释文" data-content="《不丧》息浪反，下皆同。《或好》呼报反。下同。《不强》其两反。◎卢文弨曰：今本书作彊。">【释文】</span>
</span>。</p>

<p>虽然，有患<span class="annotation-group">
  <span class="annotation-btn" data-type="注" data-content="虽知盛，未若遗知任天之无患也。">【注】</span>
  <span class="annotation-btn" data-type="疏" data-content="知虽盛美，犹有患累，不若忘知而任独也。">【疏】</span>
</span>。</p>

<p>夫知有所待而后当<span class="annotation-group">
  <span class="annotation-btn" data-type="注" data-content="夫知者未能无可无不可，故必有待也。若乃任天而生者，则遇物而当也。">【注】</span>
</span>，其所待者特未定也<span class="annotation-group">
  <span class="annotation-btn" data-type="注" data-content="有待则无定也。">【注】</span>
  <span class="annotation-btn" data-type="疏" data-content="夫知必对境，非境不当。境既生灭不定，知亦待夺无常。唯当境知两忘，能所双绝者，方能无可无不可，然后无患也已。">【疏】</span>
</span>。</p>

<p>庸讵知吾所谓天之非人乎？所谓人之非天乎<span class="annotation-group">
  <span class="annotation-btn" data-type="注" data-content="我生有涯，天也；心欲益之，人也。然此人之所谓耳，物无非〔天也〕（一）。天也者，自然者也；人皆自然，则治乱成败，遇与不遇，非人为也，皆自然耳。">【注】</span>
  <span class="annotation-btn" data-type="疏" data-content="近取诸身，远托诸物，知能运用，无非自然。是知天之与人，理归无二。故谓天则人，谓人则天。凡庸之流，讵晓斯旨！所言吾者，庄生自称。此则泯合人天，混同物我者也。">【疏】</span>
  <span class="annotation-btn" data-type="释文" data-content="《庸讵》徐其庶反。《则治》直吏反。">【释文】</span>
  <span class="annotation-btn" data-type="校" data-content="天也二字依世德堂本补。">【校】</span>
</span>？</p>

<p>且有真人而后有真知<span class="annotation-group">
  <span class="annotation-btn" data-type="注" data-content="有真人，而后天下之知皆得其真而不可乱也。">【注】</span>
  <span class="annotation-btn" data-type="疏" data-content="夫圣人者，诚能冥真合道，忘我遗物。怀兹圣德，然后有此真知，是以混一真人而无患累。真（知）〔人〕之状，列在下文耳。">【疏】</span>
</span>。</p>

<p>何谓真人<span class="annotation-group">
  <span class="annotation-btn" data-type="疏" data-content="假设疑问，庶显其旨。">【疏】</span>
</span>？</p>

<p>古之真人，不逆寡<span class="annotation-group">
  <span class="annotation-btn" data-type="注" data-content="凡寡皆不逆，则所愿者众矣。">【注】</span>
  <span class="annotation-btn" data-type="疏" data-content="寡，少也。引古御今，崇本抑末，虚怀任物，大顺群生，假令微少，曾不逆忤者也。">【疏】</span>
</span>，</p>

<p>不雄成<span class="annotation-group">
  <span class="annotation-btn" data-type="注" data-content="不恃其成而处物先。">【注】</span>
  <span class="annotation-btn" data-type="疏" data-content="为而不恃，长而不宰，岂雄据成绩，欲处物先耶！">【疏】</span>
</span>，</p>

<p>不谟士<span class="annotation-group">
  <span class="annotation-btn" data-type="注" data-content="纵心直前而群士自合，非谋谟以致之者也。">【注】</span>
  <span class="annotation-btn" data-type="疏" data-content="虚夷忘淡，士众自归，非关运心谋谟招致故也。">【疏】</span>
  <span class="annotation-btn" data-type="释文" data-content="《不谟》没乎反。">【释文】</span>
</span>。</p>

<p>若然者，过而弗悔，当而不自得也<span class="annotation-group">
  <span class="annotation-btn" data-type="注" data-content="直自全当而无过耳，非以得失经心者也。">【注】</span>
  <span class="annotation-btn" data-type="疏" data-content="天时已过，曾无悔吝之心；分命偶当，不以自得为美也。◎俞樾曰：过者，谓于事有所过失也。当者，谓行之而当也。在众人之情，于事有所过失则悔矣，行之而当则自以为得矣。真人不然。故曰过而弗悔，当而不自得也。正文明言过，郭注谓全当而无过，失之。">【疏】</span>
</span>。</p>

<p>若然者，登高不栗，入水不濡，入火不热。是知之能登假于道者也若此<span class="annotation-group">
  <span class="annotation-btn" data-type="注" data-content="言夫知之登至于道者，若此之远也。理固自全，非畏死也。故真人陆行而非避濡也，远火而非逃热也，无过而非措当也。故虽不以热为热而未尝赴火，不以濡为濡而未尝蹈水，不以死为死而未尝丧生。故夫生者，岂生之而生哉，成者，岂成之而成哉！故任之而无不至者，真人也，岂有概意于所遇哉！">【注】</span>
  <span class="annotation-btn" data-type="疏" data-content="栗，惧也。濡，湿也。登，升也。假，至也。真人达生死之不二，体安危之为一，故能入水入火，曾不介怀，登高履危，岂复惊惧。真知之士，有此功能，升至玄道，故得如是者也。">【疏】</span>
  <span class="annotation-btn" data-type="释文" data-content="《不栗》音栗。《不濡》而朱反。《登假》更百反，至也。《远火》于万反。《有概》古爱反。">【释文】</span>
</span>。</p>

<p>古之真人，其寝不梦<span class="annotation-group">
  <span class="annotation-btn" data-type="注" data-content="无意想也。">【注】</span>
</span>，</p>

<p>其觉无忧<span class="annotation-group">
  <span class="annotation-btn" data-type="注" data-content="当所遇而安也。">【注】</span>
  <span class="annotation-btn" data-type="疏" data-content="梦者，情意妄想也。而真人无情虑，绝思想，故虽寝寐，寂泊而不梦，以至觉悟，常适而无忧也。">【疏】</span>
  <span class="annotation-btn" data-type="释文" data-content="《其觉》古孝反。">【释文】</span>
</span>，</p>

<p>其食不甘<span class="annotation-group">
  <span class="annotation-btn" data-type="注" data-content="理当食耳。">【注】</span>
  <span class="annotation-btn" data-type="疏" data-content="混迹人间，同尘而食，不耽滋味，故不知其美。">【疏】</span>
</span>，</p>

<p>其息深深。真人之息以踵<span class="annotation-group">
  <span class="annotation-btn" data-type="注" data-content="乃在根本中来者也。">【注】</span>
  <span class="annotation-btn" data-type="疏" data-content="踵，足根也。真人心性和缓，智照凝寂，至于气息，亦复徐迟。脚踵中来，明其深静也。">【疏】</span>
  <span class="annotation-btn" data-type="释文" data-content="《深深》李云：内息之貌。◎家世父曰：存息于无息之地，而后纳之深，泊然寂然，无出无入，无往无来，郁怒之所不能结，耆欲之所不能加，百骸九窍六藏，一不与为灌输，而退而寄之于踵，乃以养息于深微博厚而寓诸无穷。《以踵》章勇反。王穆夜云：起息于踵，遍体而深。">【释文】</span>
</span>，</p>

<p>众人之息以喉，屈服者，其嗌言若哇<span class="annotation-group">
  <span class="annotation-btn" data-type="注" data-content="气不平畅。">【注】</span>
  <span class="annotation-btn" data-type="疏" data-content="嗌，喉也。哇，验也。凡俗之人，心灵驰竞，言语喘息，唯出咽喉。情躁气促，不能深静，曲折起伏，气不调和，咽喉之中恒如哇验也。">【疏】</span>
  <span class="annotation-btn" data-type="释文" data-content="《以喉》向云：喘悸之息，以喉为节，言情欲奔竞所致。《其嗌》音益。郭音厄，厄咽喉也。《若哇》获娲反，徐胡卦反，又音絓。崔一音于佳反，结也，言咽喉之气结碍不通也。简文云：哇，呕也。">【释文】</span>
</span>。</p>

<p>其耆欲深者，其天机浅<span class="annotation-group">
  <span class="annotation-btn" data-type="注" data-content="深根宁极，然后反一无欲也。">【注】</span>
  <span class="annotation-btn" data-type="疏" data-content="夫耽耆诸尘而情欲深重者，其天然机神浅钝故也。若使智照深远，岂其然乎！">【疏】</span>
  <span class="annotation-btn" data-type="释文" data-content="《其耆》市志反。">【释文】</span>
</span>。</p>

<p>古之真人，不知说生，不知恶死<span class="annotation-group">
  <span class="annotation-btn" data-type="注" data-content="与化为体者也。">【注】</span>
  <span class="annotation-btn" data-type="疏" data-content="气聚而生，生为我时；气散而死，死为我顺。既冥变化，故不以悦恶存怀。">【疏】</span>
  <span class="annotation-btn" data-type="释文" data-content="《说生》音悦。《恶死》乌路反。">【释文】</span>
</span>；</p>

<p>其出不欣，其入不距<span class="annotation-group">
  <span class="annotation-btn" data-type="注" data-content="泰然而任之也。">【注】</span>
  <span class="annotation-btn" data-type="疏" data-content="时应出生，本无情于忻乐；时应入死，岂有意于距讳耶！">【疏】</span>
  <span class="annotation-btn" data-type="释文" data-content="《不欣》音欣，又音祈。《不距》本又作拒，音巨。李云：欣出则营生，距入则恶死。">【释文】</span>
</span>；</p>

<p>翛然而往，翛然而来而已矣<span class="annotation-group">
  <span class="annotation-btn" data-type="注" data-content="寄之至理，故往来而不难也。">【注】</span>
  <span class="annotation-btn" data-type="疏" data-content="翛然，无系貌也。翛然独化，任理遨游，虽复死往生来，曾无意恋之者也。">【疏】</span>
  <span class="annotation-btn" data-type="释文" data-content="《脩然》音萧。本又作儵。徐音叔，郭与久反，李音悠。向云：翛然，自然无心而自尔之谓。郭崔云：往来不难之貌。司马云：儵，疾貌。李同。◎卢文弨曰：旧久讹冬，今从宋本正。">【释文】</span>
</span>。</p>

<p>不忘其所始，不求其所终<span class="annotation-group">
  <span class="annotation-btn" data-type="注" data-content="终始变化，皆忘之矣，岂直逆忘其生，而犹复探求死意也！">【注】</span>
  <span class="annotation-btn" data-type="疏" data-content="始，生也。终，死也。生死都遣，曾无滞著。岂直独忘其生而偏求于死邪？终始均平，所遇斯适也。">【疏】</span>
  <span class="annotation-btn" data-type="释文" data-content="《犹复》扶又反。下非复同。">【释文】</span>
</span>；</p>

<p>受（一）而喜之<span class="annotation-group">
  <span class="annotation-btn" data-type="注" data-content="不问所受者何物，遇之而无不适也。">【注】</span>
  <span class="annotation-btn" data-type="疏" data-content="喜所遇也。">【疏】</span>
</span>，</p>

<p>忘而复之<span class="annotation-group">
  <span class="annotation-btn" data-type="注" data-content="复之不由识，乃至也。">【注】</span>
  <span class="annotation-btn" data-type="疏" data-content="反未生也。">【疏】</span>
</span>，</p>

<p>是之谓不以心捐（二）道，不以人助天。是之谓真人<span class="annotation-group">
  <span class="annotation-btn" data-type="注" data-content="人生而静，天之性也；感物而动，性之欲也。物之感人无穷，人之逐欲无节，则天理灭矣。真人知用心则背道，助天则伤生，故不为也。">【注】</span>
  <span class="annotation-btn" data-type="疏" data-content="是谓者，指斥前文，总结其旨也。捐，弃也。言上来智惠忘生，可谓不用取舍之心，捐弃虚通之道；亦不用人情分别，添助自然之分。能如是者，名曰真人也。">【疏】</span>
  <span class="annotation-btn" data-type="释文" data-content="《捐》徐以全反。郭作揖，一入反。崔云：或作楫，所以行舟也。◎卢文弨曰：揖旧讹楫。案下方云或作楫，则此当作揖。◎俞樾曰：捐字误。释文云：郭作揖，崔云或作楫，所以行舟也，其义弥不可通。疑皆偝字之误。偝即背字，故郭注曰，真人知用心则背道，助天则伤生。是郭所据本正作偝也。《则背》音佩。">【释文】</span>
  <span class="annotation-btn" data-type="校" data-content="赵谏议本受作爱。">【校】</span>
  <span class="annotation-btn" data-type="校" data-content="'不以心捐道'当为'不以心损道'。'损'：今本缺坏误作'捐'。史记贾谊列传索隐引此文正作'损'。">【校】</span>
</span>。</p>

<p>若然者，其心志<span class="annotation-group">
  <span class="annotation-btn" data-type="注" data-content="所居而安为志。">【注】</span>
  <span class="annotation-btn" data-type="疏" data-content="若如以前不捐道等心，是心怀志力而能致然也。故老经云，强行者有志。◎家世父曰：郭象注，所居而安为志，应作其心志。说文：志，心之所之也。商书，若射之有志，孔疏云：如射之有志，志之所主，欲得中也。佛书性相如如，常住不迁，即此所谓其心志也。◎庆藩案说文无志篆，所引当出字林字书。">【疏】</span>
  <span class="annotation-btn" data-type="释文" data-content="'其心志'当为'其心忘'，'志'为'忘'字的形误。">【释文】</span>
</span>，</p>

<p>其容寂<span class="annotation-group">
  <span class="annotation-btn" data-type="注" data-content="虽行而无伤于静。">【注】</span>
  <span class="annotation-btn" data-type="释文" data-content="《容●》本亦作寂。崔本作●。卢文弨曰：旧本讹家，今改正，说见前。本书作寂。">【释文】</span>
</span>，</p>

<p>其颡頯<span class="annotation-group">
  <span class="annotation-btn" data-type="注" data-content="頯，大朴之貌。">【注】</span>
  <span class="annotation-btn" data-type="疏" data-content="颡，额也。頯，大朴貌。夫真人降世，挺气异凡，非直智照虚明，志力弘普，亦乃威容闲雅，相貌端严。日角月弦，即斯类也。">【疏】</span>
  <span class="annotation-btn" data-type="释文" data-content="《其颡》息党反。崔云：觎也。《頯》徐去轨反，郭苦对反，李音仇，一音逵，权也。王云：质朴无饰也。向本作●，云：●然，大朴貌。广雅云：●，大也。五罪反。">【释文】</span>
</span>；</p>

<p>凄然似秋<span class="annotation-group">
  <span class="annotation-btn" data-type="注" data-content="杀物非为威也。">【注】</span>
  <span class="annotation-btn" data-type="释文" data-content="《凄然》七西反。">【释文】</span>
</span>，</p>

<p>煖然似春<span class="annotation-group">
  <span class="annotation-btn" data-type="注" data-content="生物非为仁也。">【注】</span>
  <span class="annotation-btn" data-type="释文" data-content="《煖然》音暄，徐况晚反。">【释文】</span>
</span>，</p>

<p>喜怒通四时<span class="annotation-group">
  <span class="annotation-btn" data-type="注" data-content="夫体道合变者，与寒暑同其温严，而未尝有心也。然有温严之貌，生杀之节，故寄名于喜怒也。">【注】</span>
  <span class="annotation-btn" data-type="疏" data-content="圣人无心，有感斯应，威恩适务，宽猛逗机。同素秋之降霜，本无心于肃杀；似青春之生育，宁有意于仁惠！是以真人如雷行风动，木茂华敷，覆载合乎二仪，喜怒通乎四序。">【疏】</span>
</span>，</p>

<p>与物有宜而莫知其极<span class="annotation-group">
  <span class="annotation-btn" data-type="注" data-content="无心于物，故不夺物宜；无物不宜，故莫知其极。">【注】</span>
  <span class="annotation-btn" data-type="疏" data-content="真人应世，赴感随时，与物交涉，必有宜便。而虚心慈爱，常善救人，量等太虚，故莫知其极。">【疏】</span>
</span>。</p>

<p>故圣人之用兵也，亡国而不失人心<span class="annotation-group">
  <span class="annotation-btn" data-type="疏" data-content="尧攻丛支，禹攻有扈，成汤灭夏，周武伐殷，并上合天时，下符人事。所以兴动干戈，吊民问罪，虽复殄亡邦国，而不失百姓欢心故也。">【疏】</span>
  <span class="annotation-btn" data-type="释文" data-content="《亡国而不失人心》崔云：亡敌国而得其人心。">【释文】</span>
</span>；</p>

<p>利泽施乎万世，不为爱人<span class="annotation-group">
  <span class="annotation-btn" data-type="注" data-content="因人心之所欲亡而亡之，故不失人心也。夫白日登天，六合俱照，非爱人而照之也。故圣人之在天下，煖焉若春阳之自和，故蒙（一）泽者不谢；凄乎若秋霜之自降，故凋落者不怨也。">【注】</span>
  <span class="annotation-btn" data-type="疏" data-content="利物滋泽，事等阳春，岂直一时，乃施乎万世。而刍狗百姓，故无偏爱之情。">【疏】</span>
</span>。</p>

<p>故乐通物，非圣人也<span class="annotation-group">
  <span class="annotation-btn" data-type="注" data-content="夫圣人无乐也，直莫之塞而物自通。">【注】</span>
  <span class="annotation-btn" data-type="疏" data-content="夫悬镜高台，物来斯照，不迎不送，岂有情哉！大圣应机，其义亦尔。和而不唱，非谓乐通。故知授意于物，非圣人者也。">【疏】</span>
</span>；</p>

<p>有亲，非仁也<span class="annotation-group">
  <span class="annotation-btn" data-type="注" data-content="至仁无亲，任理而自存。">【注】</span>
  <span class="annotation-btn" data-type="疏" data-content="至仁无亲，亲则非至仁也。">【疏】</span>
</span>；</p>

<p>天时，非贤也<span class="annotation-group">
  <span class="annotation-btn" data-type="注" data-content="时天者，未若忘时而自合之贤也。">【注】</span>
  <span class="annotation-btn" data-type="疏" data-content="占玄象之亏盈，候天时之去就，此乃小智，岂是大贤者也！">【疏】</span>
</span>；</p>

<p>利害不通，非君子也<span class="annotation-group">
  <span class="annotation-btn" data-type="注" data-content="不能一是非之涂而就利违害，则伤德而累当矣。">【注】</span>
  <span class="annotation-btn" data-type="疏" data-content="未能一穷通，均利害，而择情荣辱，封执是非者，身且不能自达，焉能君子人物乎！">【疏】</span>
</span>；</p>

<p>行名失己，非士也<span class="annotation-group">
  <span class="annotation-btn" data-type="注" data-content="善为士者，遗名而自得，故名当其实而福应其身。">【注】</span>
  <span class="annotation-btn" data-type="疏" data-content="矫行求名，失其己性，此乃流俗之人，非为道之士。">【疏】</span>
  <span class="annotation-btn" data-type="释文" data-content="《行名》下孟反。《福应》应对之应。">【释文】</span>
</span>；</p>

<p>亡身不真，非役人也<span class="annotation-group">
  <span class="annotation-btn" data-type="注" data-content="自失其性而矫以从物，受役多矣，安能役人乎！">【注】</span>
  <span class="annotation-btn" data-type="疏" data-content="夫矫行丧真，求名亡己，斯乃受人驱役，焉能役人哉！">【疏】</span>
</span>。</p>

<p>若狐不偕、务光、伯夷、叔齐、箕子、胥余、纪他、申徒狄，是役人之役，适人之适，而不自适其适者也<span class="annotation-group">
  <span class="annotation-btn" data-type="注" data-content="斯皆舍己效（二）人，徇彼伤我者也。">【注】</span>
  <span class="annotation-btn" data-type="疏" data-content="姓狐，字不偕，古之贤人，又云，尧时贤人，不受尧让，投河而死。务光，黄帝时人，身长七尺。又云：夏时人，饵药养性，好鼓琴，汤让天下不受，自负石沈于庐水。伯夷叔齐，辽西孤竹君之二子，神农之裔，姓姜氏。父死，兄弟相让，不肯嗣位，闻西伯有道，试往观焉。逢文王崩，武王伐纣，夷齐扣马而谏，武王不从，遂隐于河东首阳山，不食其粟，卒饿而死。箕子，殷纣贤臣，谏纣不从，遂遭奴戮。胥余者，箕子名也。又解：是楚大夫伍奢之子，名员，字子胥，吴王夫差之臣，忠谏不从，抉眼而死，尸沈于江。纪他者，姓纪，名他，汤时逸人也；闻汤让务光，恐及乎己，遂将弟子陷于窾水而死。申徒狄闻之，因以踣河。此数子者，皆矫情伪行，亢志立名，分外波荡，遂至于此。自饿自沈，促龄夭命，而芳名令誉，传诸史籍。斯乃被他驱使，何能役人！悦乐众人之耳目，焉能自适其情性耶！">【疏】</span>
  <span class="annotation-btn" data-type="释文" data-content="《狐不偕》司马云：古贤人也。《务光》皇甫谧云：黄帝时人，耳长七寸。《伯夷叔齐》孤竹君之二子。《箕子胥余》司马云：胥余，箕子名也，见尸子。崔同。又云：尸子曰：箕子胥余，漆身为厉，被发佯狂。或云：尸子曰：比干也，胥余其名。◎庆藩案书微子正义、僖十五年左传正义、论语十八正义，并引司马云：箕子，名胥余。与释文异。《纪他》徒何反。《申徒狄》殷时人，负石自沈于河。崔本作司徒狄。《皆舍》音捨。下同。">【释文】</span>
  <span class="annotation-btn" data-type="校" data-content="世德堂本脱蒙字。">【校】</span>
  <span class="annotation-btn" data-type="校" data-content="世德堂本效作殉。">【校】</span>
</span>。</p>

<p>古之真人，其状义而不朋<span class="annotation-group">
  <span class="annotation-btn" data-type="注" data-content="与物同宜而非朋党。">【注】</span>
  <span class="annotation-btn" data-type="疏" data-content="状，迹也。义，宜也。降迹同世，随物所宜，而虚己均平，曾无偏党也。◎俞樾曰：郭注训义为宜，朋为党，望文生训，殊为失之。此言其状，岂言其德乎？义当读为峨，峨与义并从我声，故得通用。天道篇而状义然，义然即峨然也。朋读为崩。易复象辞朋来无咎，汉书五行志引作●来无咎，是也。其状峨而不●者，言其状峨然高大而不崩坏也。广雅释诂：峨，高也；释训：峨峨，高也。高与大，义相近，故文选西京赋神山峨峨，薛综注曰：峨峨，高大也。天道篇义然，即可以此说之。郭不知义为峨之假字，于此文则训为宜，于彼文则曰踶跂自持之貌，皆就本字为说，失之。">【疏】</span>
</span>，</p>

<p>若不足而不承<span class="annotation-group">
  <span class="annotation-btn" data-type="注" data-content="冲虚无余，如不足也；下之而无不上，若不足而不承也。">【注】</span>
  <span class="annotation-btn" data-type="疏" data-content="韬晦冲虚，独如神智不足；率性而动，（汛）〔汎〕然自得，故无所禀承者也。">【疏】</span>
  <span class="annotation-btn" data-type="释文" data-content="《不承》如字。李云：迎也。又音拯。《不上》时掌反。">【释文】</span>
</span>；</p>

<p>与乎其觚而不坚也<span class="annotation-group">
  <span class="annotation-btn" data-type="注" data-content="常游于独而非固守。">【注】</span>
  <span class="annotation-btn" data-type="疏" data-content="觚，独也。坚，固也。彷徨放任，容与自得，遨游独化之场而不固执之。">【疏】</span>
  <span class="annotation-btn" data-type="释文" data-content="《与乎》如字，又音豫，同云：疑貌。◎卢文弨曰：同当是向字之误。《其觚》音孤。王云：觚，特立群也。崔云：觚，棱也。◎俞樾曰：郭注曰，常游于独而非固守，是读觚为孤，然与不坚之义殊不相应。释文引崔云，觚，棱也，亦与不坚之义不应。殆皆非也。养生主篇技经●綮之未尝，而况大軱乎，释文引崔云：不槃结骨。疑此觚字即彼軱字。骨之槃结，是至坚者也；軱而不坚，是谓真人。崔不知觚軱之同字，故前后异训耳。◎李桢曰：与乎其觚与张乎其虚对文，觚字太不伦。据注疏，觚训独。释文引王云：觚，特立不倚也。并是孤字之义。知所据本必皆作孤，觚是假借。尔雅释地觚竹北户，释文云：本又作孤。此觚孤互通之证。与乎二字，与下与乎止我德也复，疑此误。注云常游于独，就游字义求之，或元是●字，抑或是𥲤字。说文：●，安行也。𥲤，趣步𥲤𥲤也。并与游义合。">【释文】</span>
</span>，</p>

<p>张乎其虚而不华也<span class="annotation-group">
  <span class="annotation-btn" data-type="注" data-content="旷然无怀，乃至于实。">【注】</span>
  <span class="annotation-btn" data-type="疏" data-content="张，广大貌也。灵府宽闲，与虚空等量，而智德真实，故不浮华。">【疏】</span>
</span>；</p>

<p>邴邴乎其似喜乎（一）<span class="annotation-group">
  <span class="annotation-btn" data-type="注" data-content="至人无喜，畅然和适，故似喜也。">【注】</span>
  <span class="annotation-btn" data-type="疏" data-content="邴邴，喜貌也。随变任化，所遇斯适，实忘喜怒，故云似喜者也。">【疏】</span>
  <span class="annotation-btn" data-type="释文" data-content="《邴邴》徐音丙，郭甫杏反。向云：喜貌。简文云：明貌。">【释文】</span>
  <span class="annotation-btn" data-type="校" data-content="阙误引文如海成玄瑛张君房本喜乎作喜也。">【校】</span>
</span>！</p>

<p>崔乎其不得已乎（二）<span class="annotation-group">
  <span class="annotation-btn" data-type="注" data-content="动静行止，常居必然之极。">【注】</span>
  <span class="annotation-btn" data-type="疏" data-content="崔，动也。已，止也。真人凝寂，应物无方，迫而后动，非关先唱故，不得已而应之者也。">【疏】</span>
  <span class="annotation-btn" data-type="释文" data-content="《崔乎》（于）〔千〕罪反，徐息罪反。郭且雷反。向云：动貌。简文云：速貌。">【释文】</span>
  <span class="annotation-btn" data-type="校" data-content="又引文成张本重崔字，已乎作已也。">【校】</span>
</span>！</p>

<p>滀乎进我色也<span class="annotation-group">
  <span class="annotation-btn" data-type="注" data-content="不以物伤己也。">【注】</span>
  <span class="annotation-btn" data-type="疏" data-content="滀，聚也。进益也。心同止水，故能滀聚群生。是以应而无情，惠而不费，适我益我，神色终无减损者也。">【疏】</span>
  <span class="annotation-btn" data-type="释文" data-content="《滀乎》本又作蒭，敕六反。司马云：色愤起貌。王云：富有德充也。简文云：聚也。">【释文】</span>
</span>，</p>

<p>与乎止我德也<span class="annotation-group">
  <span class="annotation-btn" data-type="注" data-content="无所趋也。">【注】</span>
  <span class="annotation-btn" data-type="疏" data-content="虽复应动随世，接物逗机，而恒容与无为，作于真德，所谓动而常寂者也。">【疏】</span>
</span>；</p>

<p>厉乎其似世乎（三）<span class="annotation-group">
  <span class="annotation-btn" data-type="注" data-content="至人无厉，与世同行，故若厉也。">【注】</span>
  <span class="annotation-btn" data-type="疏" data-content="厉，危也。真人一于安危，冥于祸福，而和光同世，亦似厉乎。如孔子之困匡人，文王之拘羑里，虽遭危厄，不废无为之事也。">【疏】</span>
  <span class="annotation-btn" data-type="释文" data-content="《厉乎》如字。崔本作广，云：苞罗者广也。◎俞樾曰：郭注殊不可通。且如注意，当云世乎其似厉，不当反言其似世也。今案世乃泰之假字。荀子荣辱篇桥泄者人之殃也，刘氏台拱补注曰：桥泄即骄泰之异文。荀子他篇或作汏，或作忕，或作泰，皆同。漏泄之泄，古多与外大害败为韵，亦读如泰也。又引贾子简泄不可以得士为证。然则以世为泰，犹以泄为泰也。猛厉与骄泰，其义相应。释文曰，厉，崔本作广，广大亦与泰义相应，泰亦大也。若以本字读之，而曰似世，则皆不可通矣。◎庆藩案厉当从崔本作广者是。郭注训与世同行，则有广大之义。然既曰无厉，又曰若厉，殊失解义。经传中厉广二字，往往而混。如礼月令天子乃厉饰，淮南时则篇作广饰。史记平津侯传厉贤予禄，徐广曰：厉亦作广。儒林传以广贤材，汉书广作厉。汉书地理志齐郡广，说文水部注广讹为厉。皆其证。◎又案俞氏云世为泰之假字，是也。古无泰字，其字作大。大世二字，古音义同，得通用也。礼曲礼不敢与世子同名，注：世，或为大。春秋文三十年大室屋坏，公羊作世室。卫大叔仪，公羊作世叔仪。宋乐大心，公羊〔作〕乐世心。郑子大叔，论语作世叔。皆其证。">【释文】</span>
  <span class="annotation-btn" data-type="校" data-content="又世乎作世也。">【校】</span>
</span>！</p>

<p>謷乎其未可制也<span class="annotation-group">
  <span class="annotation-btn" data-type="注" data-content="高放而自得。">【注】</span>
  <span class="annotation-btn" data-type="疏" data-content="圣德广大，謷然高远，超于世表，故不可禁制也。">【疏】</span>
  <span class="annotation-btn" data-type="释文" data-content="《謷乎》五羔反，徐五到反。司马云：志远貌。王云：高迈于俗也。">【释文】</span>
</span>；</p>

<p>连乎其似好闭也<span class="annotation-group">
  <span class="annotation-btn" data-type="注" data-content="绵邈深远，莫见其门。">【注】</span>
  <span class="annotation-btn" data-type="疏" data-content="连，长也。圣德遐长，连绵难测。心知路绝，孰见其门，昏默音声，似如关闭，不闻见人也。">【疏】</span>
  <span class="annotation-btn" data-type="释文" data-content="《连乎》如字。李云：连，绵长貌。崔云：蹇连也，音辇。《似好》呼报反，下皆同。">【释文】</span>
</span>，</p>

<p>悗乎忘其言也<span class="annotation-group">
  <span class="annotation-btn" data-type="注" data-content="不识不知而天机自发，故悗然也。">【注】</span>
  <span class="annotation-btn" data-type="疏" data-content="悗，无心貌也。放任安排，无为虚淡，得玄珠于赤水，所以忘言。自此以前，历显真人自利利他内外德行。从此以下，明真人利物为政之方也。">【疏】</span>
  <span class="annotation-btn" data-type="释文" data-content="《悗乎》亡本反。字或作免。李云：无匹貌。王云：废忘也。崔云：婉顺也。">【释文】</span>
</span>，</p>

<p>以刑为体<span class="annotation-group">
  <span class="annotation-btn" data-type="注" data-content="刑者，治之体，非我为。">【注】</span>
  <span class="annotation-btn" data-type="释文" data-content="《治之》直吏反。">【释文】</span>
</span>，</p>

<p>以礼为翼<span class="annotation-group">
  <span class="annotation-btn" data-type="注" data-content="礼者，世之所以自行耳，非我制。">【注】</span>
  <span class="annotation-btn" data-type="疏" data-content="用刑法为治，政之体本；以体乐为御，物之羽仪。">【疏】</span>
</span>，</p>

<p>以知为时<span class="annotation-group">
  <span class="annotation-btn" data-type="注" data-content="知者，时之动，非我唱。">【注】</span>
</span>，</p>

<p>以德为循<span class="annotation-group">
  <span class="annotation-btn" data-type="注" data-content="德者，自彼所循，非我作。">【注】</span>
  <span class="annotation-btn" data-type="疏" data-content="循，顺也。用智照机，不失时候；以德接物，俯顺物情。以前略标，此以下解释也。">【疏】</span>
  <span class="annotation-btn" data-type="释文" data-content="《为循》本亦作脩，两得。◎俞樾曰：陆氏以为两得，非。下文与有足者至于丘也，自〔以〕作循为是。说文：循，顺行也。若作脩则无义矣。◎庆藩案作（脩）〔循〕是也。广雅：循，述也。诗邶风传；述，循也。隶书循脩字易混。易系辞损德之脩也，释文：马作循。晋语●瞍脩声，王制正义作循声。史记商君传汤武不循古而王，索隐：商君书作脩古。管子九守篇循名而督实，今本讹作脩。皆其例。">【释文】</span>
</span>。</p>

<p>以刑为体者，绰乎其杀也<span class="annotation-group">
  <span class="annotation-btn" data-type="注" data-content="任治之自杀，故虽杀而宽。">【注】</span>
  <span class="annotation-btn" data-type="疏" data-content="绰，宽也。所以用刑法为治体者，以杀止杀，杀一惩万，故虽杀而宽简。是以惠者民之仇，法者民之父。">【疏】</span>
  <span class="annotation-btn" data-type="释文" data-content="《绰乎》昌略反。崔本作淖。">【释文】</span>
</span>；</p>

<p>以礼为翼者，所以行于世也<span class="annotation-group">
  <span class="annotation-btn" data-type="注" data-content="顺世之所行，故无不行。">【注】</span>
  <span class="annotation-btn" data-type="疏" data-content="礼虽忠信之薄，而为御世之首，故不学礼无以立，非礼勿动，非礼勿言，人而无礼，胡不遄死。是故礼之于治，要哉！羽翼人伦，所以大行于世者也。">【疏】</span>
</span>；</p>

<p>以知为时者，不得已于事也<span class="annotation-group">
  <span class="annotation-btn" data-type="注" data-content="夫高下相受，不可逆之流也；小大相群（四）。不得已之势也；旷然无情，群知之府也。承百流之会，居师人之极者，奚为哉？任时世之知，委必然之事，付之天下而已。">【注】</span>
  <span class="annotation-btn" data-type="疏" data-content="随机感以接物，运至知以应时，理无可视听之色声，事有不得已之形势。故为宗师者，旷然无怀，付之群智，居必然之会，乘之以游者也。">【疏】</span>
</span>；</p>

<p>以德为循者，言其与有足者至于丘也<span class="annotation-group">
  <span class="annotation-btn" data-type="注" data-content="丘者，所以本也；以性言之，则性之本也。夫物各有足，足于本也。付群德之自循，斯与有足者至于本也，本至而理尽矣。">【注】</span>
  <span class="annotation-btn" data-type="疏" data-content="丘，本也。以德接物，顺物之性，性各有分，止分而足。顺其本性，故至于丘也。◎家世父曰：孔安国云，九州之志，谓之九丘，庄子则阳篇亦云丘里之言，是凡所居曰丘，颛顼遗墟，谓之帝丘。有足而能行，终必反其所居。循礼者，若所居之安，有足而必至也。">【疏】</span>
</span>；</p>

<p>而人真以为勤行者也<span class="annotation-group">
  <span class="annotation-btn" data-type="注" data-content="凡此皆自彼而成，成之不在己，则虽处万机之极，而常闲暇自适，忽然不觉事之经身，悗然不识言之在口。而人之大迷，真谓至人之为勤行者也。">【注】</span>
  <span class="annotation-btn" data-type="疏" data-content="夫至人者，动若行云，止若谷神，境智洞忘，虚心玄应，岂有怀于为物，情系于拯救者乎！而凡俗之人，触涂封执，见舟航庶品，亭毒群生，实谓圣人勤行不怠。讵知汾水之上，凝淡窅然？故〔前〕文云孰●以物为事也。">【疏】</span>
  <span class="annotation-btn" data-type="释文" data-content="《常闲》音闲。">【释文】</span>
</span>。</p>

<p>故其好之也一，其弗好之也一<span class="annotation-group">
  <span class="annotation-btn" data-type="注" data-content="常无心而顺彼，故好与不好，所善所恶，与彼无二也。">【注】</span>
  <span class="annotation-btn" data-type="疏" data-content="既忘怀于美恶，亦遣荡于爱憎。故好与弗好，出自凡情，而圣智虚融，未尝不一。">【疏】</span>
</span>。</p>

<p>其一也一，其不一也一<span class="annotation-group">
  <span class="annotation-btn" data-type="注" data-content="其一也，天徒也；其不一也，人徒也。夫真人同天人，均彼我，不以其一异乎不一。">【注】</span>
  <span class="annotation-btn" data-type="疏" data-content="其一，圣智也；其不一，凡情也。既而凡圣不二，故不一皆一之也。">【疏】</span>
</span>。</p>

<p>其一与天为徒<span class="annotation-group">
  <span class="annotation-btn" data-type="注" data-content="无有而不一者，天也。">【注】</span>
</span>，</p>

<p>其不一与人为徒<span class="annotation-group">
  <span class="annotation-btn" data-type="注" data-content="彼彼而我我者，人也。">【注】</span>
  <span class="annotation-btn" data-type="疏" data-content="同天人，齐万致，与玄天而为类也。彼彼而我我，将凡庶而为徒也。">【疏】</span>
</span>。</p>

<p>天与人不相胜也，是之谓真人<span class="annotation-group">
  <span class="annotation-btn" data-type="注" data-content="夫真人同天人，齐万致。万致不相非，天人不相胜，故旷然无不一，冥然无不在（五），而玄同彼我也。">【注】</span>
  <span class="annotation-btn" data-type="疏" data-content="虽复天无彼我，人有是非，确然论之，咸归空寂。若使天胜人劣，岂谓齐乎！此又混一天人，冥同胜负。体此趣者，可谓真人者也。">【疏】</span>
  <span class="annotation-btn" data-type="校" data-content="宋本在作任。">【校】</span>
</span>。</p>

<p>死生，命也，其有夜旦之常，天也<span class="annotation-group">
  <span class="annotation-btn" data-type="注" data-content="其有昼夜之常，天之道也。故知死生者命之极，非妄然也，若夜旦耳，奚所系哉！">【注】</span>
  <span class="annotation-btn" data-type="疏" data-content="夫旦明夜暗，天之常道；死生来去，人之分命。天不能无昼夜，人焉能无死生。故任变随流，我将于何系哉！">【疏】</span>
  <span class="annotation-btn" data-type="释文" data-content="《夜旦》如字。崔本作靼，音怛。">【释文】</span>
</span>。</p>

<p>人之有所不得与，皆物之情也<span class="annotation-group">
  <span class="annotation-btn" data-type="注" data-content="夫真人在昼得昼，在夜得夜。以死生为昼夜，岂有所不得！人之有所不得而忧娱在怀，皆物情耳，非理也。">【注】</span>
  <span class="annotation-btn" data-type="疏" data-content="夫死生昼夜，人天常道，未始非我，何所系哉！而流俗之徒，逆于造化，不能安时处顺，与变俱往，而欣生恶死，哀乐存怀。斯乃凡物之滞情，岂是真人之通智也！">【疏】</span>
</span>。</p>

<p>彼特以天为父，而身犹爱之，而况其卓乎<span class="annotation-group">
  <span class="annotation-btn" data-type="注" data-content="卓者，独化之谓也。夫相因之功，莫若独化之至也。故人之所因者，天也；天之所生者，独化也。人皆以天为父，故昼夜之变，寒暑之节，犹不敢恶，随天安之。况乎卓尔独化，至于玄冥之境，又安得而不任之哉！既任之，则死生变化，惟命之从也。">【注】</span>
  <span class="annotation-btn" data-type="疏" data-content="卓者，独化之谓也。彼之众人，禀气苍旻，而独以天为父，身犹爱而重之，至于昼夜寒温，不能返逆。况乎至道窈冥之乡，独化自然之竟，生天生地，开辟阴阳，适可安而任之，何得拒而不顺也！">【疏】</span>
  <span class="annotation-btn" data-type="释文" data-content="《其卓》中学反。◎庆藩案卓之言超也，绝也，独也。字同趠，广雅，趠绝。一作逴，玉篇：敕角切，蹇也。蹇者独任一足，故谓之逴。李善西都赋注：逴跞，犹超绝也。匡谬正俗：逴者，谓超踰不依次第。又作踔。汉书河间献王传踔尔不群，说苑君道篇踔然独立。依说文当作●。禾部：●，特止。徐锴〔曰〕：特止，卓止也。卓趠逴踔●，古同声通用。《敢恶》乌路反。《之竟》音境。">【释文】</span>
</span>！</p>

<p>人特以有君为愈乎己，而身犹死之，而况其真乎<span class="annotation-group">
  <span class="annotation-btn" data-type="注" data-content="夫真者，不假于物而自然也。夫自然之不可避，岂直君命而已哉！">【注】</span>
  <span class="annotation-btn" data-type="疏" data-content="愈，犹胜也。其真则向之独化者也。人独以君王为胜己尊贵，尚殒身致命，不敢有避，而况玄道至极，自然之理，欲不从顺，其可得乎！安排委化，固其宜矣。">【疏】</span>
</span>！</p>

<p>泉涸，鱼相与处于陆，相呴以湿，相濡（一）以沫，不如相忘于江湖<span class="annotation-group">
  <span class="annotation-btn" data-type="注" data-content="与其不足而相爱，岂若有余而相忘！">【注】</span>
  <span class="annotation-btn" data-type="疏" data-content="此起譬也。江湖浩瀚，游泳自在，各足深水，无复往还，彼此相忘，恩情断绝。洎乎泉源旱涸，鳣鲔困苦，共处陆地，��尾曝腮。于是吐沫相濡，呴气相湿，恩爱往来，更相亲附，比之江湖，去之远矣。亦犹大道之世，物各逍遥，鸡犬声闻，不相来往。淳风既散，浇浪渐兴，从理生教，圣迹斯起；矜蹩躠以为仁，踶跂以为义，父子兄弟，怀情相欺。圣人羞之，良有以也。故知鱼失水所以呴濡，人丧道所以亲爱之者也。">【疏】</span>
  <span class="annotation-btn" data-type="释文" data-content="《泉涸》户各反，郭户格反。尔雅云：竭也。《相呴》况于况付二反。《相泻》本又作濡，音儒，或一音如戍反。《以沫》音末。《相忘》音亡。下同">【释文】</span>
</span>。</p>

<p>与其誉尧而非桀也，不如两忘而化其道<span class="annotation-group">
  <span class="annotation-btn" data-type="注" data-content="夫非誉皆生于不足。故至足者，忘善恶，遗死生，与变化为一，旷然无不适矣，又安知尧桀之所在耶！">【注】</span>
  <span class="annotation-btn" data-type="疏" data-content="此合喻。夫唐尧圣君，夏桀庸主，故誉尧善而非桀恶，祖述尧舜以勖将来，仁义之兴，自兹为本也。岂若无善无恶，善恶两忘；不是不非，是非双遣！然后出生入死，随变化而遨游；莫往莫来，履玄道而自得；岂与夫呴濡圣迹，同年而语哉！">【疏】</span>
  <span class="annotation-btn" data-type="释文" data-content="《誉尧》音馀。注同。">【释文】</span>
</span>。</p>

<p>夫大块载我以形，劳我以生，佚我以老，息我以死<span class="annotation-group">
  <span class="annotation-btn" data-type="注" data-content="夫形生老死，皆我也。故形为我载，生为我劳，老为我佚，死为我息，四者虽变，未始非我，我奚惜哉！">【注】</span>
  <span class="annotation-btn" data-type="疏" data-content="大块者，自然也。夫形是构造之物，生是诞育之始，老是耆艾之年，死是气散之日。但运载有形，生必劳苦；老既无能，暂时闲逸；死灭还无，理归停憩；四者虽变而未始非我，而我坦然何所惜耶！">【疏】</span>
  <span class="annotation-btn" data-type="释文" data-content="《大块》苦怪反，又苦对反，徐胡罪反。◎庆藩案文选郭景纯江赋注引司马云：大块，自然也。释文阙。《佚我》音逸。">【释文】</span>
</span>。</p>

<p>故善吾生者，乃所以善吾死也<span class="annotation-group">
  <span class="annotation-btn" data-type="注" data-content="死与生，皆命也。无善则死，有善则生，不独善也。故若以吾生为善乎？则吾死亦善也。">【注】</span>
  <span class="annotation-btn" data-type="疏" data-content="夫形生老死，皆我也。故以善吾生为善者，吾死亦可以为善矣。">【疏】</span>
  <span class="annotation-btn" data-type="校" data-content="赵谏议本作濡。">【校】</span>
</span>。</p>

</div>

 <a href="https://zhixingshuyuan-dev.github.io/ChineseClassicsReading/">主页 Homepage</a>

  
<!-- 弹窗 -->
<div id="overlay">
  <div id="popup">
    <span class="close-btn" title="关闭">×</span>
    <div id="popup-title"></div>
    <div id="popup-content"></div>
  </div>
</div>

<script>
  // 获取所有注解按钮
  const buttons = document.querySelectorAll('.annotation-btn');
  const overlay = document.getElementById('overlay');
  const popup = document.getElementById('popup');
  const popupTitle = document.getElementById('popup-title');
  const popupContent = document.getElementById('popup-content');
  const closeBtn = popup.querySelector('.close-btn');

  // 拖拽功能变量
  let isDragging = false;
  let offsetX, offsetY;

  // 开始拖拽
  popup.addEventListener('mousedown', (e) => {
    if (e.target === closeBtn) return;
    isDragging = true;
    offsetX = e.clientX - popup.getBoundingClientRect().left;
    offsetY = e.clientY - popup.getBoundingClientRect().top;
    popup.style.cursor = 'grabbing';
  });

  // 拖拽中
  document.addEventListener('mousemove', (e) => {
    if (!isDragging) return;
    popup.style.left = (e.clientX - offsetX) + 'px';
    popup.style.top = (e.clientY - offsetY) + 'px';
    popup.style.transform = 'none'; // 移除居中定位
  });

  // 结束拖拽
  document.addEventListener('mouseup', () => {
    isDragging = false;
    popup.style.cursor = 'move';
  });

  buttons.forEach(btn => {
    btn.addEventListener('click', (e) => {
      const type = btn.getAttribute('data-type');
      const content = btn.getAttribute('data-content');
      popupTitle.textContent = type;
      popupContent.innerHTML = content.replace(/\n/g, '<br>');
      
      // 显示弹窗
      overlay.style.display = 'flex';
      
      // 初始居中定位
      popup.style.left = '50%';
      popup.style.top = '50%';
      popup.style.transform = 'translate(-50%, -50%)';
      
      e.stopPropagation();
    });
  });

  closeBtn.addEventListener('click', () => {
    overlay.style.display = 'none';
  });

  // 点击遮罩层关闭弹窗
  overlay.addEventListener('click', (e) => {
    if (e.target === overlay) {
      overlay.style.display = 'none';
    }
  });
</script>

</body>
</html>
