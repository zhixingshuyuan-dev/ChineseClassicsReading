<!DOCTYPE html>
<html lang="zh">
<head>
<meta charset="UTF-8" />
<title>庄子集释 - 应帝王</title>
<style>
  body { 
    font-family: "宋体", serif; 
    line-height: 1.8;
    font-size: 1.8em;
    background-color: #222;
    color: #ddd;
    padding: 20px;
  }
  .text { 
    max-width: 900px; 
    margin: auto;
    padding: 20px;
    background-color: #333;
    border-radius: 8px;
    box-shadow: 0 0 15px rgba(0,0,0,0.5);
  }
  .annotation-btn {
    display: inline-block;
    background: #444;
    border: 1px solid #666;
    border-radius: 3px;
    padding: 0 4px;
    margin: 0 2px;
    cursor: pointer;
    font-size: 0.6em;
    color: #55aaff;
    vertical-align: middle;
  }
  .annotation-group {
    display: inline-flex;
    flex-wrap: nowrap;
    vertical-align: middle;
  }
  #overlay {
    position: fixed;
    top: 0; left: 0; right: 0; bottom: 0;
    background: rgba(0,0,0,0.5);
    display: none;
    justify-content: center;
    align-items: center;
    z-index: 9999;
  }
  #popup {
    background: #444;
    max-width: 700px;
    padding: 25px;
    border-radius: 8px;
    box-shadow: 0 0 20px rgba(0,0,0,0.8);
    position: absolute;
    font-size: 0.7em;
    line-height: 1.6;
    color: #eee;
    border: 1px solid #666;
    cursor: move;
  }
  #popup-title {
    font-weight: bold;
    margin-bottom: 10px;
    color: #55aaff;
    border-bottom: 1px solid #666;
    padding-bottom: 5px;
  }
  #popup .close-btn {
    position: absolute;
    top: 10px; right: 15px;
    font-size: 24px;
    font-weight: bold;
    cursor: pointer;
    color: #999;
  }
  #popup .close-btn:hover {
    color: #ddd;
  }
  h1 {
    text-align: center;
    color: #f8f8f8;
    margin-bottom: 30px;
    border-bottom: 2px solid #555;
    padding-bottom: 10px;
  }
  h2 {
    color: #f0f0f0;
    border-bottom: 1px solid #555;
    padding-bottom: 5px;
  }
  ruby {
    ruby-position: under;
  }
  rt {
    font-size: 0.5em;
    color: #aaa;
  }
</style>
</head>
<body>
<div class="text">
<h1>庄子集释</h1>

<h2>内篇 应帝王第七</h2>

<p>【一】<span class="annotation-group">
  <span class="annotation-btn" data-type="注" data-content="夫无心而任乎自化者，应为帝王也。">【注】</span>
  <span class="annotation-btn" data-type="释文" data-content="崔云：行不言之教，使天下自以为牛马，应为帝王者也。">【释文】</span>
</span></p>

<p>齧缺问于王倪，四问而四不知<span class="annotation-group">
  <span class="annotation-btn" data-type="疏" data-content="四问而四不知，则齐物篇中四问也。夫帝王之道，莫若忘知，故以此义而为篇首。老子云不以智治国国之德者也。">【疏】</span>
  <span class="annotation-btn" data-type="释文" data-content="《齧缺》五结反。下丘悦反。《王倪》五兮反。《四问而四不知》向云：事在齐物论中。">【释文】</span>
</span>。</p>

<p>齧缺因跃而大喜，行以告蒲衣子。</p>

<p>蒲衣子曰：「而乃今知之乎<span class="annotation-group">
  <span class="annotation-btn" data-type="疏" data-content="蒲衣子，尧时贤人，年八岁，舜师之，让位不受，即被衣子也。齧缺得不知之妙旨，仍踊跃而喜欢，走以告于蒲衣子，述王倪之深义。蒲衣是方外之大贤，达忘言之至道，理无知而固久，汝今日乃知也？">【疏】</span>
  <span class="annotation-btn" data-type="释文" data-content="《蒲衣子》尸子云：蒲衣八岁，舜让以天下。崔云：即被衣，王倪之师也。淮南子曰：齧缺问道于被衣。">【释文】</span>
</span>？有虞氏不及泰氏<span class="annotation-group">
  <span class="annotation-btn" data-type="注" data-content="夫有虞氏之与泰氏，皆世事之迹耳，非所以迹者也。所以迹者，无迹也，世孰名之哉！未之尝名，何胜负之有耶！然无迹者，乘群变，履万世，世有夷险，故迹有不及也。">【注】</span>
  <span class="annotation-btn" data-type="疏" data-content="有虞氏，舜也。泰氏，即太昊伏羲也。三皇之世，其俗淳和；五帝之时，其风浇竞。浇竞则运知而养物，淳和则任真而驭宇，不及之义，⿰此可知也。">【疏】</span>
  <span class="annotation-btn" data-type="释文" data-content="《泰氏》司马云：上古帝王也。崔云：帝王也。李云：大庭氏；又云：无名之君也。◎庆藩案路史前纪七引司马云：上古之帝王，无名之称。与释文所引小异。">【释文】</span>
</span>。</p>

<p>有虞氏，其犹藏仁以要人；亦得人矣，而未始出于非人<span class="annotation-group">
  <span class="annotation-btn" data-type="注" data-content="夫以所好为人，所恶为非人者，唯以是非为域者也。夫能出于非人之域者，必入于无非人之境矣，故无得无失，无可无不可，岂直藏仁而要人也！">【注】</span>
  <span class="annotation-btn" data-type="疏" data-content="夫舜，包藏仁义，要求士庶，以得百姓之心，未是忘怀，自合天下，故未出于是非之域。亦有作臧字者。臧，善也。善于仁义，要求人心者也。">【疏】</span>
  <span class="annotation-btn" data-type="释文" data-content="《藏仁》才刚反。崔云：怀仁心以结人也。本亦作臧，作刚反，善也。简文同。《以要》一遥反。注同。◎家世父曰：有人之见存，而要人之仁行焉。无人之见存，出入鸟兽之群而不乱；其（世）〔与〕人也（汛）〔汎〕乎相遇泯泯之中，而奚以要人为！出于非人，忘非我之分矣。入于非人，人我之分之两忘者，不以心应焉。为马为牛，非独忘人也，亦忘己也。《所好》呼报反。《所恶》乌路反。《之竟》音境。">【释文】</span>
</span>。</p>

<p>泰氏，其卧徐徐，其觉于于<span class="annotation-group">
  <span class="annotation-btn" data-type="疏" data-content="徐徐，宽缓之貌。于于，自得之貌。伏牺之时，淳风尚在，故卧则安闲而徐缓，觉则欢娱而自得也。">【疏】</span>
  <span class="annotation-btn" data-type="释文" data-content="《徐徐》如字。崔本作祛祛。《其觉》古孝反。《于于》如字。司马云：徐徐，安稳貌。于于，无所知貌。简文云：徐徐于于，寐之状也。◎庆藩案于于，即盱盱也。说文：盱，张目也。于与盱，声近义同。淮南俶真篇，万民睢睢盱盱然。鲁灵光殿赋鸿荒朴略，厥状睢盱，张载曰：睢盱，质朴之形。正与司马注无所知意相合。淮南览冥篇卧倨倨，兴盱盱，高注曰：盱盱，无智巧貌也。又淮南盱盱作眄眄。王氏读书杂志据诸书证为盱盱之伪，亦正与质朴无知同义。">【释文】</span>
</span>；</p>

<p>一以己为马，一以己为牛<span class="annotation-group">
  <span class="annotation-btn" data-type="注" data-content="夫如是，又奚是人非人之有哉！斯可谓出于非人之域。">【注】</span>
  <span class="annotation-btn" data-type="疏" data-content="忘物我，遗是非，或马或牛，随人呼召。人兽尚且无主，何是非之有哉！">【疏】</span>
</span>；</p>

<p>其知情信<span class="annotation-group">
  <span class="annotation-btn" data-type="注" data-content="任其自知，故情信。">【注】</span>
  <span class="annotation-btn" data-type="疏" data-content="率其真知，情无虚矫，故实信也。">【疏】</span>
</span>，</p>

<p>其德甚真<span class="annotation-group">
  <span class="annotation-btn" data-type="注" data-content="任其自得，故无伪。">【注】</span>
  <span class="annotation-btn" data-type="疏" data-content="以不德为德，德无所德，故不伪者也。">【疏】</span>
</span>，</p>

<p>而未始入于非人<span class="annotation-group">
  <span class="annotation-btn" data-type="注" data-content="不入乎是非之域，所以绝于有虞之世。">【注】</span>
  <span class="annotation-btn" data-type="疏" data-content="既率其情，其德不伪，故能超出心知之境，不入是非之域者也。">【疏】</span>
</span>。</p>

<p>肩吾见狂接舆。狂接舆曰：「日中始何以语女？」<span class="annotation-group">
  <span class="annotation-btn" data-type="疏" data-content="肩吾接舆，已具前解。日中始，贤人姓名，即肩吾之师也。既是女师，有何告示？此是接舆发语以问故也。">【疏】</span>
  <span class="annotation-btn" data-type="释文" data-content="《日》人实反。《中》音仲，亦如字。《始》李云，日中始，人姓名，贤者也。崔本无日字，云：中始，贤人也。◎俞樾曰：释文引李云，日中始，人姓名，贤者也。此恐不然。中始，人名，日，犹云日者也。谓日者中始何以语女也，文七年左传，日卫不睦，襄二十六年传，日其过此也，昭七年传，日君以夫公孙段为能任其事，十六年传，日起请夫环，并与此日字同义。李以日中始三字为人姓名，失之矣。崔本无日字。《以语》鱼据反。《女》音汝。后皆同。">【释文】</span>
</span></p>

<p>肩吾曰：「告我君人者以己出经式义度，人孰敢不听而化诸<span class="annotation-group">
  <span class="annotation-btn" data-type="疏" data-content="式，用也。教我为君之道，化物之方，必须己出智以经纶，用仁义以导俗，则四方氓庶，谁不听从，遐远黎元，敢不归化耶！">【疏】</span>
  <span class="annotation-btn" data-type="释文" data-content="《出经》绝句。司马云：出，行也。经，常也。崔云：出典法也。《式义度人》绝句。式，法也。崔云：式，用也。用仁义以法度人也。◎王念孙曰：释文曰：出经绝句，式义度人绝句，引诸说皆未协。案此当以以己出经式义度为句，人孰敢不听而化诸为句。义读为仪。（义〔与〕仪，古字通。说文：义，己之威仪也。文侯之命父义和，郑注：义读为仪。周官肆师治其礼仪，郑注：故书仪为义，郑司农云：义读为仪。古者书仪但为义，今时所谓义为谊。小雅楚茨篇礼仪卒度，韩诗作义。周官大行人大客之仪，大戴礼朝事篇作义。乐记制之礼义，汉书礼乐志作仪。周语示民轨仪，大射仪注引作义。）仪，法也。（见周语注、淮南精神篇注、楚词九叹注。）经式仪度，皆谓法度也，解者失之。">【释文】</span>
</span>」</p>

<p>狂接舆曰：「是欺德也<span class="annotation-group">
  <span class="annotation-btn" data-type="注" data-content="以己制物，则物失其真。">【注】</span>
  <span class="annotation-btn" data-type="疏" data-content="夫以己制物，物丧其真，欺诳之德非实道。">【疏】</span>
  <span class="annotation-btn" data-type="释文" data-content="《欺德》简文云：欺，（忘）〔妄〕也。">【释文】</span>
</span>；</p>

<p>其于治天下也，犹涉海凿河而使蚉负山也<span class="annotation-group">
  <span class="annotation-btn" data-type="注" data-content="夫寄当于万物，则无事而自成；以一身制天下，则功莫就而任不胜也。">【注】</span>
  <span class="annotation-btn" data-type="疏" data-content="夫溟海弘博，深广难穷，而穿之为河，必无成理。犹大道遐旷，玄绝难知，而凿之为义，其功难克。又蚉虫至小，山岳极高，令其负荷，无由胜任。以智经纶，用仁理物，能小谋大，其义亦然。">【疏】</span>
  <span class="annotation-btn" data-type="释文" data-content="《涉海凿》待洛反。下同。郭粗鹤反。《河》李云：涉海必陷波，凿河无成也。《蚉》音文。本亦作𥺼，同。《不胜》音升。">【释文】</span>
</span>。</p>

<p>夫圣人之治也，治外乎<span class="annotation-group">
  <span class="annotation-btn" data-type="注" data-content="全其性分之内而已。">【注】</span>
  <span class="annotation-btn" data-type="疏" data-content="随其分内而治之，必不分外治物。治乎外者，言不治之者也。">【疏】</span>
</span>？</p>

<p>正而后行<span class="annotation-group">
  <span class="annotation-btn" data-type="注" data-content="各正性命之分也。">【注】</span>
  <span class="annotation-btn" data-type="疏" data-content="顺其正性而后行化。">【疏】</span>
</span>，</p>

<p>确乎能其事者而已矣<span class="annotation-group">
  <span class="annotation-btn" data-type="注" data-content="不为其所不能。">【注】</span>
  <span class="annotation-btn" data-type="疏" data-content="确，实也。顺其实性，于事有能者，因而任之，止于分内，不论于外者也。">【疏】</span>
  <span class="annotation-btn" data-type="释文" data-content="《确乎》苦学反。李云：坚貌。崔本作橐，音托。◎庆藩案文选刘孝标辩命论注引司马云：确乎，不移易。释文阙。">【释文】</span>
</span>。</p>

<p>且鸟高飞以避矰弋之害，鼷鼠深穴乎神丘之下以避熏凿之患<span class="annotation-group">
  <span class="annotation-btn" data-type="注" data-content="禽兽犹各有以自存，故帝王任之而不为，则自成也。">【注】</span>
  <span class="annotation-btn" data-type="疏" data-content="矰，网也。弋，以绳系箭而射之也。鼷鼠，小鼠也。神丘，社坛也。鸟则高飞而逃网，鼠则深穴而避熏，斯皆率性自然，岂待教而远害者也！鸟鼠既尔，在人亦然。故知式义出经，诬罔之甚矣。">【疏】</span>
  <span class="annotation-btn" data-type="释文" data-content="《矰》则能反。李云：罔也。《之害》崔本作菑。《鼷》音兮。《熏》香云反。">【释文】</span>
</span>，</p>

<p>而曾二虫之无知<span class="annotation-group">
  <span class="annotation-btn" data-type="注" data-content="言汝曾不知此二虫之各存而不待教乎！">【注】</span>
  <span class="annotation-btn" data-type="疏" data-content="而，汝也。汝曾不知此二虫，不待教令，而解避害全身者乎？既深穴高飞，岂无知耶！况在人伦，而欲出经式义，欺矫治物，不亦妄哉！">【疏】</span>
</span>？」</p>

<p>天根游于殷阳，至蓼水之上，适遭无名人而问焉，曰：「请问为天下。」<span class="annotation-group">
  <span class="annotation-btn" data-type="疏" data-content="天根无名，并为姓字，寓言问答也。殷阳，殷山之阳。蓼水，在赵国界内。遭，遇也。天根遨游于山水之侧，适遇无名人而问之，请问之意，在乎天下。">【疏】</span>
  <span class="annotation-btn" data-type="释文" data-content="《天根》崔云：人姓名也。《游于殷阳》李云：殷，山名。阳，山之阳。崔云：殷阳，地名。司马云：殷，众也，言向南游也。或作殷汤。《蓼水》音了。李云：水名也。">【释文】</span>
</span></p>

<p>无名人曰：「去！汝鄙人也，何问之不豫也<span class="annotation-group">
  <span class="annotation-btn" data-type="注" data-content="问为天下，则非起于大初，止于玄冥也。">【注】</span>
  <span class="annotation-btn" data-type="疏" data-content="汝是鄙陋之人，宜其速去。所问之旨，甚不悦豫我心。">【疏】</span>
  <span class="annotation-btn" data-type="释文" data-content="《不豫》司马云：嫌不渐豫，太仓卒也。简文云：豫，悦也。◎卢文弨曰：今本作不预。◎俞樾曰：尔雅释诂：豫，厌也。楚词惜诵篇行婞直而不豫兮，王逸注亦曰：豫，厌也。是豫之训厌，乃是古义。无名人深怪天根之多问，故曰何问之不豫，犹云何许子之不惮烦也。简文云，豫，悦也，殊失其义。《大初》音泰。">【释文】</span>
</span>！</p>

<p>予方将与造物者为人<span class="annotation-group">
  <span class="annotation-btn" data-type="注" data-content="任人之自为。">【注】</span>
  <span class="annotation-btn" data-type="疏" data-content="夫造物为人，素分各足，何劳作法，措意治之！既同于大通，故任而不助也。">【疏】</span>
</span>，</p>

<p>厌，则又乘夫莽眇之鸟，以出六极之外，而游无何有之乡，以处圹埌之野<span class="annotation-group">
  <span class="annotation-btn" data-type="注" data-content="莽眇，群碎之谓耳。乘群碎，驰万物，故能出处常通，而无狭滞之地。">【注】</span>
  <span class="annotation-btn" data-type="疏" data-content="莽眇，深远之谓。圹埌，弘博之名。鸟则取其无迹轻昇。六极，犹六合也。夫圣人驭世，恬淡无为，大顺物情，有同造化。若其息用归本，厌离世间，则乘深远之大道，凌虚空而灭迹，超六合以放任，游无有以逍遥，凝神智于射山，处清虚于旷野。如是，则何天下之可为哉！盖无为者也。">【疏】</span>
  <span class="annotation-btn" data-type="释文" data-content="《乘夫》音符。《莽》莫荡反。崔本作猛。《眇》妙小反。莽眇，轻虚之状也。崔云，猛眇之鸟首也，取其行而无迹。《圹》徐苦广反。《埌》徐力党反。李音浪。圹埌，无滞为名也。崔云：犹旷荡也。《无狭》户夹反。">【释文】</span>
</span>。</p>

<p>汝又何帠以治天下感予之心为<span class="annotation-group">
  <span class="annotation-btn" data-type="注" data-content="言皆放之自得之场，则不治而自治也。">【注】</span>
  <span class="annotation-btn" data-type="疏" data-content="夫放而任之，则物皆自化。有何帠术，辄欲治之？感动我心，何为如此？">【疏】</span>
  <span class="annotation-btn" data-type="释文" data-content="《帠》徐音艺，又鱼例反。司马云：法也。一本作寱，牛世反。崔本作为。◎俞樾曰：帠，未详何字，以诸说参考之，疑帠乃臬字之误，故有鱼例反之音；而司马训法，亦即臬之义也。然字虽是臬，而义则非臬，当读为寱。寱，本从臬声，古文以声为主，故或止作臬也。一本作寱者，破假字而为正字耳。一切经音义引通俗文曰：梦语谓之寱。无名人盖谓天根所问皆梦语也，故曰汝又何寱以治天下感予之心为？◎庆藩案一切经音义四分律卷三十二引三苍云：寱，（于）〔牛〕岁反，谎言也。谎言即与梦语无异。《而自治》直吏反。下文同。">【释文】</span>
</span>？」</p>

<p>又复问<span class="annotation-group">
  <span class="annotation-btn" data-type="疏" data-content="天根未达，更请决疑。">【疏】</span>
  <span class="annotation-btn" data-type="释文" data-content="《又复》扶又反。">【释文】</span>
</span>。</p>

<p>无名人曰：「汝游心于淡<span class="annotation-group">
  <span class="annotation-btn" data-type="注" data-content="其任性而无所饰焉则淡矣。">【注】</span>
  <span class="annotation-btn" data-type="释文" data-content="《于淡》徒暂反，徐大敢反。">【释文】</span>
</span>，</p>

<p>合气于漠<span class="annotation-group">
  <span class="annotation-btn" data-type="注" data-content="漠然静于性而止。">【注】</span>
  <span class="annotation-btn" data-type="疏" data-content="可游汝心神于恬淡之域，合汝形气于寂寞之乡，唯形与神，二皆虚静。如是，则天下不待治而自化者耳。">【疏】</span>
  <span class="annotation-btn" data-type="释文" data-content="《于漠》音莫。">【释文】</span>
</span>，</p>

<p>顺物自然而无容私焉，而天下治矣<span class="annotation-group">
  <span class="annotation-btn" data-type="注" data-content="任性自生，公也；心欲益之，私也；容私果不足以生生，而顺公乃全也。">【注】</span>
  <span class="annotation-btn" data-type="疏" data-content="随造化之物情，顺自然之本性，无容私作法术，措意治之。放而任之，则物我全之矣。">【疏】</span>
</span>。」</p>

<p>阳子居见老聃，曰：「有人于此，向疾强梁，物彻疏明，学道不倦。如是者，可比明王乎<span class="annotation-group">
  <span class="annotation-btn" data-type="疏" data-content="姓阳，名朱，字子居。问老子明王之道：假且有人，素性聪达，神智捷疾，犹如响应，涉事理务，强干果决，鉴物洞彻，疏通明敏，学道精勤，曾无懈倦。如是之人，可得将明王圣帝比德否乎？">【疏】</span>
  <span class="annotation-btn" data-type="释文" data-content="《阳子居》李云：居，名也。子，男子通称。《向》许亮反。李许两反。《疾强梁》崔云：所在疾强梁之人也。李云：敏疾如向也。简文云：如向，应声之疾，故是强梁之貌。《物彻疏明》司马云：物，事也；彻，通也；事能通而开明也。崔云：无物不达，无物不明。《不倦》其眷反。">【释文】</span>
</span>？」</p>

<p>老聃曰：「是于圣人也，胥易技系，劳形怵心者也<span class="annotation-group">
  <span class="annotation-btn" data-type="注" data-content="言此功夫，容身不得，不足以比圣王。">【注】</span>
  <span class="annotation-btn" data-type="疏" data-content="若将彼人比圣王，无异胥徒劳苦，改易形容。技术工巧，神虑劬劳，故形容改变；系累，故心灵怵惕也。">【疏】</span>
  <span class="annotation-btn" data-type="释文" data-content="《胥》如字。司马云：疏也。简文云：相也。《易》音亦。崔以豉反，云：相轻易也。简文同。《技》徐其绮反。简文云：艺也。《系》如字。崔本作系，或作漤。简文云：音系。◎卢文弨曰：漤，旧作系，与上复。今定作漤，见汉书。◎庆藩案郑注周礼：胥徒，民给徭役者。易，读如孟子易其田畴之易。胥易，谓胥徒供役治事。郑注檀弓：易墓，谓治草木。易，犹治也。技系，若王制凡执技以事上者，不贰事，不移官，谓为技所系也。释文云：司马云，胥，疏也，简文云，胥，相也，并误。《怵心》敕律反。">【释文】</span>
</span>。</p>

<p>且也虎豹之文来田，猿狙之便执斄之狗来藉。如是者，可比明王乎<span class="annotation-group">
  <span class="annotation-btn" data-type="注" data-content="此皆以其文章技能系累其身，非涉虚以御乎无方也。">【注】</span>
  <span class="annotation-btn" data-type="疏" data-content="藉，绳也。猿狙，猕猴也。虎豹之皮有文章，故来田猎；猕猴以跳跃便捷，恒被绳拘；狗以执捉狐狸，每遭系颈。若以响疾之类于圣帝，则此之三物，可比明王乎？">【疏】</span>
  <span class="annotation-btn" data-type="释文" data-content="《来田》李云：虎豹以皮有文章见猎也。田，猎也。《猿》音袁。《狙》七余反。《之便》呲肩反，旧扶面反。《斄》音来，李音狸。崔云：旄牛也。《来藉》司马云：藉，绳也，由捷见结缚也。崔云：藉，系也。">【释文】</span>
</span>？」</p>

<p>阳子居蹴然曰：「敢问明王之治<span class="annotation-group">
  <span class="annotation-btn" data-type="疏" data-content="既其失问，故惊悚变容，重请明王为政，其义安在。">【疏】</span>
  <span class="annotation-btn" data-type="释文" data-content="《蹴然》子六反，改容之貌。《之治》直吏反。下同。">【释文】</span>
</span>。」</p>

<p>老聃曰：「明王之治：功盖天下而似不自己<span class="annotation-group">
  <span class="annotation-btn" data-type="注" data-content="天下若无明王，则莫能自得。今之自得，实明王之功也。然功在无为而还任天下。天下皆得自任，故似非明王之功。">【注】</span>
  <span class="annotation-btn" data-type="疏" data-content="夫圣人为政，功侔造化，覆等玄天，载周厚地，而功成不处，故非己为之也。">【疏】</span>
</span>，</p>

<p>化贷万物而民弗恃<span class="annotation-group">
  <span class="annotation-btn" data-type="注" data-content="夫明王皆就足物性，故人人皆云我自尔，而莫知恃赖于明王。">【注】</span>
  <span class="annotation-btn" data-type="疏" data-content="诱化苍生，令其去恶；贷借万物，与其福善；而玄功潜被，日用不知，百姓谓我自然，不赖君之能。">【疏】</span>
  <span class="annotation-btn" data-type="释文" data-content="《贷》吐代反。">【释文】</span>
</span>；</p>

<p>有莫举名，使物自喜<span class="annotation-group">
  <span class="annotation-btn" data-type="注" data-content="虽有盖天下之功，而不举以为己名，故物皆自以为得而喜。">【注】</span>
  <span class="annotation-btn" data-type="疏" data-content="莫，无也。举，显也。推功于物，不显其名，使物各自得而懽喜悦适者也。">【疏】</span>
</span>；</p>

<p>立乎不测<span class="annotation-group">
  <span class="annotation-btn" data-type="注" data-content="居变化之涂，日新而无方者也。">【注】</span>
</span>，</p>

<p>而游于无有者也<span class="annotation-group">
  <span class="annotation-btn" data-type="注" data-content="与万物为体，则所游者虚也。不能冥物，则迕物不暇，何暇游虚哉！">【注】</span>
  <span class="annotation-btn" data-type="疏" data-content="无有，妙本也。树德立功，神妙不测，而即迹即本，故常游心于至极也。">【疏】</span>
</span>。」</p>

<p>郑有神巫曰季咸<span class="annotation-group">
  <span class="annotation-btn" data-type="疏" data-content="郑国有神异之巫，甚有灵验，从齐而至，姓季名咸也。">【疏】</span>
  <span class="annotation-btn" data-type="释文" data-content="《神巫曰季咸》李云：女曰巫，男曰觋。季咸，名。">【释文】</span>
</span>，</p>

<p>知人之死生存亡，祸福寿天，期以岁月旬日，若神。郑人见之，皆弃而走<span class="annotation-group">
  <span class="annotation-btn" data-type="注" data-content="不两自闻死日也。">【注】</span>
  <span class="annotation-btn" data-type="疏" data-content="占候吉凶，必无差失，克定时日，验若鬼神。不喜预闻凶祸，是以弃而走避也。">【疏】</span>
  <span class="annotation-btn" data-type="释文" data-content="《不两》许忌反。">【释文】</span>
</span>。</p>

<p>列子见之而心醉，归，以告壶子<span class="annotation-group">
  <span class="annotation-btn" data-type="疏" data-content="列子事迹，具逍遥篇，今不重解。壶子，郑之得道人也。号壶子，名林，即列子之师也。列子见季咸小术，验若鬼神，中心羡仰，恍然如醉，既而归反，具告其师。">【疏】</span>
  <span class="annotation-btn" data-type="释文" data-content="《心醉》向云：迷惑于其道也。《壶子》司马云：名林，郑人，列子师。">【释文】</span>
</span>，</p>

<p>曰：「始吾以夫子之道为至矣，则又有至焉者矣<span class="annotation-group">
  <span class="annotation-btn" data-type="注" data-content="谓季咸之至又过于夫子。">【注】</span>
  <span class="annotation-btn" data-type="疏" data-content="夫子，壶子也。至，极也。初始禀学，先生之道为至，今见季咸，其道又极于夫子。此是御寇心醉之言也。">【疏】</span>
</span>。」</p>

</div>
  <a href="https://zhixingshuyuan-dev.github.io/ChineseClassicsReading/">主页 Homepage</a>
<!-- 弹窗 -->
<div id="overlay">
  <div id="popup">
    <span class="close-btn" title="关闭">×</span>
    <div id="popup-title"></div>
    <div id="popup-content"></div>
  </div>
</div>

<script>
  // 获取所有注解按钮
  const buttons = document.querySelectorAll('.annotation-btn');
  const overlay = document.getElementById('overlay');
  const popup = document.getElementById('popup');
  const popupTitle = document.getElementById('popup-title');
  const popupContent = document.getElementById('popup-content');
  const closeBtn = popup.querySelector('.close-btn');

  // 拖拽功能变量
  let isDragging = false;
  let offsetX, offsetY;

  // 开始拖拽
  popup.addEventListener('mousedown', (e) => {
    if (e.target === closeBtn) return;
    isDragging = true;
    offsetX = e.clientX - popup.getBoundingClientRect().left;
    offsetY = e.clientY - popup.getBoundingClientRect().top;
    popup.style.cursor = 'grabbing';
  });

  // 拖拽中
  document.addEventListener('mousemove', (e) => {
    if (!isDragging) return;
    popup.style.left = (e.clientX - offsetX) + 'px';
    popup.style.top = (e.clientY - offsetY) + 'px';
    popup.style.transform = 'none'; // 移除居中定位
  });

  // 结束拖拽
  document.addEventListener('mouseup', () => {
    isDragging = false;
    popup.style.cursor = 'move';
  });

  buttons.forEach(btn => {
    btn.addEventListener('click', (e) => {
      const type = btn.getAttribute('data-type');
      const content = btn.getAttribute('data-content');
      popupTitle.textContent = type;
      popupContent.innerHTML = content.replace(/\n/g, '<br>');
      
      // 显示弹窗
      overlay.style.display = 'flex';
      
      // 初始居中定位
      popup.style.left = '50%';
      popup.style.top = '50%';
      popup.style.transform = 'translate(-50%, -50%)';
      
      e.stopPropagation();
    });
  });

  closeBtn.addEventListener('click', () => {
    overlay.style.display = 'none';
  });

  // 点击遮罩层关闭弹窗
  overlay.addEventListener('click', (e) => {
    if (e.target === overlay) {
      overlay.style.display = 'none';
    }
  });
</script>

</body>
</html>
