<!DOCTYPE html>
<html lang="zh">
<head>
<meta charset="UTF-8" />
<title>庄子集释 - 应帝王</title>
<style>
  body { 
    font-family: "宋体", serif; 
    line-height: 1.8;
    font-size: 1.8em;
    background-color: #222;
    color: #ddd;
    padding: 20px;
  }
  .text { 
    max-width: 900px; 
    margin: auto;
    padding: 20px;
    background-color: #333;
    border-radius: 8px;
    box-shadow: 0 0 15px rgba(0,0,0,0.5);
  }
  .annotation-btn {
    display: inline-block;
    background: #444;
    border: 1px solid #666;
    border-radius: 3px;
    padding: 0 4px;
    margin: 0 2px;
    cursor: pointer;
    font-size: 0.6em;
    color: #55aaff;
    vertical-align: middle;
  }
  .annotation-group {
    display: inline-flex;
    flex-wrap: nowrap;
    vertical-align: middle;
  }
  #overlay {
    position: fixed;
    top: 0; left: 0; right: 0; bottom: 0;
    background: rgba(0,0,0,0.5);
    display: none;
    justify-content: center;
    align-items: center;
    z-index: 9999;
  }
  #popup {
    background: #444;
    max-width: 700px;
    padding: 25px;
    border-radius: 8px;
    box-shadow: 0 0 20px rgba(0,0,0,0.8);
    position: absolute;
    font-size: 0.7em;
    line-height: 1.6;
    color: #eee;
    border: 1px solid #666;
    cursor: move;
  }
  #popup-title {
    font-weight: bold;
    margin-bottom: 10px;
    color: #55aaff;
    border-bottom: 1px solid #666;
    padding-bottom: 5px;
  }
  #popup .close-btn {
    position: absolute;
    top: 10px; right: 15px;
    font-size: 24px;
    font-weight: bold;
    cursor: pointer;
    color: #999;
  }
  #popup .close-btn:hover {
    color: #ddd;
  }
  h1 {
    text-align: center;
    color: #f8f8f8;
    margin-bottom: 30px;
    border-bottom: 2px solid #555;
    padding-bottom: 10px;
  }
  h2 {
    color: #f0f0f0;
    border-bottom: 1px solid #555;
    padding-bottom: 5px;
  }
  ruby {
    ruby-position: under;
  }
  rt {
    font-size: 0.5em;
    color: #aaa;
  }
</style>
</head>
<body>
<div class="text">
<h1>庄子集释</h1>

<h2>内篇 应帝王第七</h2>

<p>壺子曰：「吾與汝既其文，未既其實，而固得道與<span class="annotation-group">
  <span class="annotation-btn" data-type="疏" data-content="與，授也。既，盡也。吾比授汝，始盡文言，於其妙理，全未造實。汝固執文字，謂言得道，豈知筌蹄異於魚兔耶！">【疏】</span>
  <span class="annotation-btn" data-type="释文" data-content="《既其文》李云：既，盡也。《得道與》音餘。">【释文】</span>
</span>？</p>

<p>眾雌而無雄，而又奚卵焉<span class="annotation-group">
  <span class="annotation-btn" data-type="注" data-content="言列子之未懷道也。">【注】</span>
  <span class="annotation-btn" data-type="疏" data-content="夫眾雌無雄，無由得卵。既文無實，亦何道之有哉！">【疏】</span>
  <span class="annotation-btn" data-type="释文" data-content="《眾雌而無雄而又奚卵焉》司馬云：言汝受訓未熟，故未成，若眾雌無雄則無卵也。">【释文】</span>
</span>！</p>

<p>而以道與世亢，必信，夫故使人得而相汝<span class="annotation-group">
  <span class="annotation-btn" data-type="注" data-content="未懷道則有心，有心而亢其一方，以必信於世，故可得而相之。">【注】</span>
  <span class="annotation-btn" data-type="疏" data-content="女用文言之道而與世間亢對，既無大智，必信彼小巫，是故季咸得而相女者也。">【疏】</span>
  <span class="annotation-btn" data-type="释文" data-content="《世亢》苦浪反。《必信》崔云：絕句。《相女》息亮反，注、下同。◎盧文弨曰：今本作汝。">【释文】</span>
</span>。</p>

<p>嘗試與來，以予示之<span class="annotation-group">
  <span class="annotation-btn" data-type="疏" data-content="夫至人凝遠，神妙難知，本跡寂動，非凡能測，故召令至，以我示之也。">【疏】</span>
  <span class="annotation-btn" data-type="释文" data-content="《示之》本亦作視。崔云：視，示之也。">【释文】</span>
</span>。」</p>

<p>明日，列子與之見壺子。出而謂列子曰：「嘻！子之先生死矣！弗活矣！不以旬數矣！吾見怪焉，見濕灰焉<span class="annotation-group">
  <span class="annotation-btn" data-type="疏" data-content="嘻，歎聲也。子林示其寂泊之容，季咸謂其將死，先怪已彰，不過十日，弗活之兆，類彼濕灰也。">【疏】</span>
  <span class="annotation-btn" data-type="释文" data-content="《嘻》徐音熙，郭許意反。《旬數》所主反。">【释文】</span>
</span>。」</p>

<p>列子入，泣涕沾襟以告壺子。壺子曰：「鄉吾示之以地文，萌乎不震不正<span class="annotation-group">
  <span class="annotation-btn" data-type="注" data-content="萌然不動，亦不自正，與枯木同其不華，濕灰均於寂魄，此乃至人無感之時也。夫至人，其動也天，其靜也地，其行也水流，其止也淵默。淵默之與水流，天行之與地止，其於不為而自爾，一也。今季咸見其尸居而坐忘，即謂之將死；睹其神動而天隨，因謂之有生。誠能應不以心而理自玄符，與變化升降而以世為量，然後足為物主而順時無極，故非相者所測耳。此應帝王之大意也。">【注】</span>
  <span class="annotation-btn" data-type="疏" data-content="文，象也。震，動也。地以無心而寧靜，故以不動為地文也。萌然寂泊，曾不震動，無心自正，（文）〔又〕類傾頹，此是大聖無感之時，小巫謂之弗活也。而壺丘示見，義有四重：第一，示妙本虛凝，寂而不動；第二，示垂跡應感，動而不寂；第三，本跡相即，動寂一時；第四，本跡兩忘，動寂雙遣。此則第一妙本虛凝，寂而不動也。">【疏】</span>
  <span class="annotation-btn" data-type="释文" data-content="《鄉吾》許亮反。本作曏，亦作向，同。崔本作康，云：向也。《地文》與土同也。崔云：文，猶理也。《不震不正》並如字。崔本作不誫不止，云：如動不動也。◎俞樾曰：列子黃帝篇作罪乎不誫不止，當從之。罪讀為●。說文山部作●，云：山貌，是也。誫即震之異文。不誫不止者，不動不止也。故以●乎形容之，言與山同也。今罪誤作萌，（正）〔止〕誤作（止）〔正〕，失其義矣。據釋文，則崔本作不誫不止，與列子同，可據以訂正。《誠應》應對之應。後同。">【释文】</span>
</span>。</p>

<p>是殆見吾杜德機也<span class="annotation-group">
  <span class="annotation-btn" data-type="注" data-content="德機不發曰杜。">【注】</span>
  <span class="annotation-btn" data-type="疏" data-content="殆，近也。杜，塞也。機，動也。至德之機，開而不發，示其凝淡，便為濕灰。小巫庸瑣，近見於此矣。">【疏】</span>
  <span class="annotation-btn" data-type="释文" data-content="《杜德機》崔云：塞吾德之機。">【释文】</span>
</span>。</p>

<p>嘗又與來<span class="annotation-group">
  <span class="annotation-btn" data-type="疏" data-content="前者伊妄言我死，今時重命，令遣更來也。">【疏】</span>
</span>。」</p>

<p>明日，又與之見壺子。出而謂列子曰：「幸矣子之先生遇我也！有瘳矣，全然有生矣<span class="annotation-group">
  <span class="annotation-btn" data-type="疏" data-content="此即第二，垂跡應感，動而不寂，示以應容，神氣微動，既殊槁木，全似生平。而濫以聖功，用為己力，謬言遇我，幸矣有瘳也。">【疏】</span>
  <span class="annotation-btn" data-type="释文" data-content="《有瘳》丑留反。">【释文】</span>
</span>！</p>

<p>吾見其杜權矣<span class="annotation-group">
  <span class="annotation-btn" data-type="注" data-content="權，機也。今乃自覺昨日之所見，見其杜權，故謂之將死也。">【注】</span>
  <span class="annotation-btn" data-type="疏" data-content="權，機也。前時一睹，有類濕灰，杜塞機權，全無應動。今日遇我，方得全生。小巫寡識，有茲叨濫者也。">【疏】</span>
</span>。」</p>

<p>列子入，以告壺子。壺子曰：「鄉吾示之以天壤<span class="annotation-group">
  <span class="annotation-btn" data-type="注" data-content="天壤之中，覆載之功見矣。比之地文，不猶外乎！此應感之容也。">【注】</span>
  <span class="annotation-btn" data-type="疏" data-content="壤，地也。示之以天壤，謂示以應動之容也。譬彼兩儀，覆載萬物，至人應感，其義亦然。">【疏】</span>
  <span class="annotation-btn" data-type="释文" data-content="《功見》賢遍反。◎慶藩案文選陸士衡演連珠注引司馬云：壤，地也。釋文闕。">【释文】</span>
</span>，</p>

<p>名實不入<span class="annotation-group">
  <span class="annotation-btn" data-type="注" data-content="任自然而覆載，則天機玄應，而名利之飾皆為棄物也。">【注】</span>
  <span class="annotation-btn" data-type="疏" data-content="雖復降跡同塵，和光利物，而名譽真實，曾不入於靈府也。">【疏】</span>
</span>，</p>

<p>而機發於踵<span class="annotation-group">
  <span class="annotation-btn" data-type="注" data-content="常在極上起。">【注】</span>
  <span class="annotation-btn" data-type="疏" data-content="踵，本也。雖復物感而動，不失時宜，而此之神機，發乎妙本，動而常寂。">【疏】</span>
</span>。</p>

<p>是殆見吾善者機也<span class="annotation-group">
  <span class="annotation-btn" data-type="注" data-content="機發而善於彼，彼乃見之。">【注】</span>
  <span class="annotation-btn" data-type="疏" data-content="示其善機，應此兩儀。季咸見此形容，所以謂之為善。全然有生，則是見善之謂也。">【疏】</span>
</span>。</p>

<p>嘗又與來<span class="annotation-group">
  <span class="annotation-btn" data-type="疏" data-content="欲示極玄，應須更召。">【疏】</span>
</span>。」</p>

<p>明日，又與之見壺子。出而謂列子曰：「子之先生不齊，吾無得而相焉。試齊，且復相之。<span class="annotation-group">
  <span class="annotation-btn" data-type="疏" data-content="此是第三，示本跡相即，動寂一時。夫至人德滿智圓，虛心凝照，本跡無別，動靜不殊。其道深玄，豈小巫能測耶！謂齊其心跡，試相之焉。不敢的定吉凶，故言且復相者耳。">【疏】</span>
  <span class="annotation-btn" data-type="释文" data-content="《不齊》側皆反，本又作齋。下同。《且復》扶又反。">【释文】</span>
</span>」</p>

<p>列子入，以告壺子。壺子曰：「吾鄉示之以太沖莫勝<span class="annotation-group">
  <span class="annotation-btn" data-type="注" data-content="居太沖之極，浩然泊心而玄同萬方，故勝負莫得厝其間也。">【注】</span>
  <span class="annotation-btn" data-type="疏" data-content="沖，虛也。莫，無也。夫聖照玄凝，與太虛等量，本跡相即，動寂一時，初無優劣，有何勝負哉！">【疏】</span>
  <span class="annotation-btn" data-type="释文" data-content="《泊心》白博反，又音魄。《得厝》七故反。字又作措，同。◎盧文弨曰：今本作措。">【释文】</span>
</span>。</p>

<p>是殆見吾衡氣機也<span class="annotation-group">
  <span class="annotation-btn" data-type="注" data-content="無往不平，混然一之。以管闚天者，莫見其涯，故似不齊。">【注】</span>
  <span class="annotation-btn" data-type="疏" data-content="衡，平也。即跡即本，無優無劣，神氣平等，以此應機。小巫近見，不能遠測，心中迷亂，所以請齊耳。">【疏】</span>
  <span class="annotation-btn" data-type="释文" data-content="《管闚》去規反。">【释文】</span>
</span>。</p>

<p>鯢桓之審為淵，止水之審為淵，流水之審為淵。淵有九名，此處三焉<span class="annotation-group">
  <span class="annotation-btn" data-type="注" data-content="淵者，靜默之謂耳。夫水常無心，委順外物，故雖流之與止，鯢桓之與龍躍，常淵然自若，未始失其靜默也。夫至人用之則行，捨之則止，行止雖異而玄默一焉，故略舉三異以明之。雖波流九變，治亂紛如，居其極者，常淡然自得，泊乎忘為也。">【注】</span>
  <span class="annotation-btn" data-type="疏" data-content="此舉譬也。鯢，大魚也。桓，盤也。審，聚也。夫水體無心，動止隨物，或鯨鯢盤桓，或螭龍騰躍，或凝湛止住，或波流湍激。雖復漣漪清淡，多種不同，而玄默無心，其致一也。故鯢桓以方衡氣，止水以譬地文，流水以喻天壤，雖復三異，而虛照一焉。而言淵有九名者，謂鯢桓、止水、流水、（汛）〔氿〕水、濫水、沃水、雍水、（文）〔洂〕水、肥水，故謂之九也。並出列子，彼文具載，此略敘有此三焉也。">【疏】</span>
  <span class="annotation-btn" data-type="释文" data-content="《鯢》五兮反。《桓》司馬云：鯢桓，二魚名也。簡文云：鯢，鯨魚也，桓，盤桓也。崔本作鯢拒，云：魚所處之方穴也。又云：拒，或作桓。《之審》郭如字。簡文云：處也。司馬云：審當為蟠，蟠，聚也。崔本作潘，云：回流所鍾之域也。◎俞樾曰：審，司馬云當為蟠，蟠，聚也；崔本作潘，云回流所鍾之域也。今以字義求之，則實當為●。說文水部：●，大波也，從水，旛聲。作潘者，字之省。司馬彪讀為蟠，誤也。郭本作審，則失其字矣。又案列子黃帝篇云：鯢旋之潘為淵，止水之潘為淵，流水之潘為淵，濫水之潘為淵，沃水之潘為淵，氿水之潘為淵，雍水之潘為淵，洂水之潘為淵，肥水之潘為淵，是為九淵焉。九淵全列，然於上下文殊不相屬，疑為它處之錯簡。莊子所見已然。雖不敢徑去，而實非本篇文義所繫，故聊舉其三耳。◎家世父曰：釋文引崔本審作潘，云回流所鍾之域也。列子黃帝篇鯢旋之潘為淵。字當作潘。說文：淵，回水也。管子度地篇水出地而不流，命曰淵。謂水回旋而瀦為淵，有物伏孕其中而成淵者，有止而不流者，有流而中渟為淵者，水之渟滀，因其自然之勢而或流或止，皆積之以成淵焉，故曰太沖莫朕。侵尋（汛）〔汎〕溢，非人力之所施也。《淵有九名》淮南子云，有九旋之淵。許慎注云：至深也。《治亂》直吏反。">【释文】</span>
</span>。</p>

<p>嘗又與來<span class="annotation-group">
  <span class="annotation-btn" data-type="疏" data-content="欲示極玄，應須更召。">【疏】</span>
</span>。」</p>

<p>明日，又與之見壺子。立未定，自失而走<span class="annotation-group">
  <span class="annotation-btn" data-type="疏" data-content="季咸前後虞度來相，未呈玄遠，猶有近見。今者第四，其道極深，本跡兩忘，動寂雙遣。聖心行虛，非凡所測，遂使立未安定，奔逸而走也。">【疏】</span>
  <span class="annotation-btn" data-type="释文" data-content="《失而走》如字，徐音逸。">【释文】</span>
</span>。</p>

<p>壺子曰：「追之<span class="annotation-group">
  <span class="annotation-btn" data-type="疏" data-content="既見奔逃，命令捉取。">【疏】</span>
</span>！」</p>

<p>列子追之不及。反，以告壺子曰：「已滅矣，已失矣，吾弗及已<span class="annotation-group">
  <span class="annotation-btn" data-type="疏" data-content="驚迫已甚，奔馳亦速，滅矣失矣，莫知所之也。">【疏】</span>
  <span class="annotation-btn" data-type="释文" data-content="《已滅》崔云：滅，不見也。">【释文】</span>
</span>。」</p>

<p>壺子曰：「鄉吾示之以未始出吾宗<span class="annotation-group">
  <span class="annotation-btn" data-type="注" data-content="雖變化無常，而常深根冥極也。">【注】</span>
  <span class="annotation-btn" data-type="疏" data-content="夫妙本玄源，窈冥恍惚，超茲四句，離彼百非，不可以心慮知，安得以形名取！既絕言象，無的宗塗，不測所由，故失而走。">【疏】</span>
</span>。</p>

<p>吾與之虛而委蛇<span class="annotation-group">
  <span class="annotation-btn" data-type="注" data-content="無心而隨物化。">【注】</span>
  <span class="annotation-btn" data-type="释文" data-content="《委》於危反。《蛇》以支反。委蛇，至順之貌。">【释文】</span>
</span>，</p>

<p>不知其誰何<span class="annotation-group">
  <span class="annotation-btn" data-type="注" data-content="（汛）〔汎〕然無所係也。">【注】</span>
  <span class="annotation-btn" data-type="疏" data-content="委蛇，隨順之貌也。至人應物，虛己忘懷，隨順逗機，不執宗本；既不可名目，故不知的是何誰也。">【疏】</span>
</span>，</p>

<p>因以為弟靡，因以為波流，故逃也<span class="annotation-group">
  <span class="annotation-btn" data-type="注" data-content="變化頹靡，世事波流，無往而不因也。夫至人一耳，然應世變而時動，故相者無所措其目，自失而走。此明應帝王者無方也。">【注】</span>
  <span class="annotation-btn" data-type="疏" data-content="頹者，放任；靡者，順從。夫上德無心，有感斯應，放任不務，順從於物，而揚波塵俗，隨流世間，因任前機，曾無執滯。千變萬化，非相者所知，是故季咸宜其逃逸也。">【疏】</span>
  <span class="annotation-btn" data-type="释文" data-content="《為弟》徐音頹，丈回反。《靡》弟靡，不窮之貌。崔云：猶遜伏也。◎盧文弨曰：正字通弟作弚。後來字書亦因之，而於古無有也。類篇弟字下有徒回反一音，云：弟靡，不窮貌。正本此。列子黃帝篇作茅靡。《波流》如字。崔本作波隨，云：常隨從之。◎王念孫曰：郭象曰，變化頹靡，世事波流，無往而不因。釋文曰，波流，崔本作波隨，云常隨從之。案作波隨者是也。蛇何靡隨為韻。蛇，古音徒禾反。（委蛇之委，古音於禾反。委蛇，疊韻字也。召南羔羊篇委蛇委蛇，與皮紽為韻。皮，古音婆。莊子庚桑楚篇與物委蛇，與為波為韻。為，古音訛。委蛇，或作委佗。鄘風君子偕老篇委委佗佗，與珈河宜何為韻。宜，古音俄。）靡，古音。摩（中孚九二，吾與爾靡之，與和為韻。莊子知北遊篇安與之相靡，與化多為韻。成二年左傳師至於靡��之下，靡一音摩。史記蘇秦傳期年以出揣摩，鄒誕本作揣摩）隨，古亦音徒禾反。（波隨●韻。詩序男行而女不隨，老子前後相隨，管子白心篇天不始不隨，呂氏春秋審應篇人先我隨，韓子解老篇大姦作則小盜隨，淮南泰族篇上動而下隨，史記太史公自序主先而臣隨，並與和為韻。又呂氏春秋任數篇無先有隨，與和多為韻。賈子道術篇有端隨之，與和宜為韻。淮南原道篇禍乃相隨，與多為韻。說文：隨，從辵，隋聲。隋音佗果反。史記天官書，前列直斗口，三星隨北端兌，索隱曰：隨音他果反。）">【释文】</span>
</span>。」</p>

<p>然後列子自以為未始學而歸<span class="annotation-group">
  <span class="annotation-btn" data-type="疏" data-content="季咸逃逸之後，列子方悟己迷，始覺壺丘道深，神巫術淺。自知未學，請乞其退歸，習尚無為，伏膺玄業也。">【疏】</span>
</span>，</p>

<p>三年不出。為其妻爨，食豕如食人<span class="annotation-group">
  <span class="annotation-btn" data-type="注" data-content="忘貴賤也。">【注】</span>
  <span class="annotation-btn" data-type="疏" data-content="不出三年，屏於俗務。為妻爨火，忘於榮辱。食豕如人，淨穢均等。">【疏】</span>
  <span class="annotation-btn" data-type="释文" data-content="《為其》于偽反。《妻爨》七判反。《食豕》音嗣。下同。">【释文】</span>
</span>。</p>

<p>於事無與親<span class="annotation-group">
  <span class="annotation-btn" data-type="注" data-content="唯所遇耳。">【注】</span>
  <span class="annotation-btn" data-type="疏" data-content="悟於至理，故均彼我，涉於世事，無親疏也。">【疏】</span>
</span>，</p>

<p>彫琢復朴<span class="annotation-group">
  <span class="annotation-btn" data-type="注" data-content="去華取實。">【注】</span>
  <span class="annotation-btn" data-type="疏" data-content="彫琢華飾之務，悉皆棄除，直置任真，復於朴素之道者也。">【疏】</span>
  <span class="annotation-btn" data-type="释文" data-content="《彫琢》竹角反。《去華》羌呂反。">【释文】</span>
</span>，</p>

<p>塊然獨以其形立<span class="annotation-group">
  <span class="annotation-btn" data-type="注" data-content="外飾去也。">【注】</span>
  <span class="annotation-btn" data-type="疏" data-content="塊然，無情之貌也。外除彫飾，內遣心智，槁木之形，塊然無偶也。">【疏】</span>
  <span class="annotation-btn" data-type="释文" data-content="《塊然》徐苦怪反，又苦對反。">【释文】</span>
</span>。</p>

<p>紛而封哉<span class="annotation-group">
  <span class="annotation-btn" data-type="注" data-content="雖動而真不散也。">【注】</span>
  <span class="annotation-btn" data-type="疏" data-content="封，守也。雖復涉世紛擾，和光接物，而守於真本，確爾不移。">【疏】</span>
  <span class="annotation-btn" data-type="释文" data-content="《紛而》芳云反。崔云：亂貌。《封哉》崔本作戎，云：封戎，散亂也。◎李楨曰：紛而封哉，列子黃帝篇作●然而封戎。按封戎是也。六句並韻語。食豕二句，人親為韻。彫琢二句，朴立為韻。紛而二句，戎終為韻。哉字，傳寫之訛。下四亦韻語。惟崔本不誤，與列子同。尚書公無困哉，漢書兩引作公無困我。此以我訛哉。亦是一證。">【释文】</span>
</span>，</p>

<p>一以是終<span class="annotation-group">
  <span class="annotation-btn" data-type="注" data-content="使物各自終。">【注】</span>
  <span class="annotation-btn" data-type="疏" data-content="動不乖寂，雖紛擾而封哉；應不離真，常抱一以終始。">【疏】</span>
</span>。</p>

<p>無為名尸<span class="annotation-group">
  <span class="annotation-btn" data-type="注" data-content="因物則物各自當其名也。">【注】</span>
  <span class="annotation-btn" data-type="疏" data-content="尸，主也。身尚忘遺，名將安寄，故無復為名譽之主也。">【疏】</span>
</span>，</p>

<p>無為謀府<span class="annotation-group">
  <span class="annotation-btn" data-type="注" data-content="使物各自謀也。">【注】</span>
  <span class="annotation-btn" data-type="疏" data-content="虛淡無心，忘懷任物，故無復運為謀慮於靈府耳。">【疏】</span>
</span>；</p>

<p>無為事任<span class="annotation-group">
  <span class="annotation-btn" data-type="注" data-content="付物使各自任。">【注】</span>
  <span class="annotation-btn" data-type="疏" data-content="各率素分，恣物自為，不復於事，任用於己。">【疏】</span>
</span>，</p>

<p>無為知主<span class="annotation-group">
  <span class="annotation-btn" data-type="注" data-content="無心則物各自主其知也。">【注】</span>
  <span class="annotation-btn" data-type="疏" data-content="忘心絕慮，大順群生，終不運知，以主於物。">【疏】</span>
  <span class="annotation-btn" data-type="释文" data-content="《知主》音（知）〔智〕。注同。">【释文】</span>
</span>。</p>

<p>體盡無窮<span class="annotation-group">
  <span class="annotation-btn" data-type="注" data-content="因天下之自為，故馳萬物而無窮也。">【注】</span>
  <span class="annotation-btn" data-type="疏" data-content="體俉真源，故能以智境冥會，故曰皆無窮也。">【疏】</span>
</span>，</p>

<p>而遊無朕<span class="annotation-group">
  <span class="annotation-btn" data-type="注" data-content="任物，故無跡。">【注】</span>
  <span class="annotation-btn" data-type="疏" data-content="朕，跡也。雖遨遊天下，接濟蒼生，而晦跡韜光，故無朕也。">【疏】</span>
  <span class="annotation-btn" data-type="释文" data-content="《無朕》直忍反。崔云：兆也。">【释文】</span>
</span>；</p>

<p>盡其所受乎天<span class="annotation-group">
  <span class="annotation-btn" data-type="注" data-content="足則止也。">【注】</span>
  <span class="annotation-btn" data-type="疏" data-content="所稟天性，物物不同，各盡其能，未為不足者也。">【疏】</span>
</span>，</p>

<p>而無見得<span class="annotation-group">
  <span class="annotation-btn" data-type="注" data-content="見得則不知止。">【注】</span>
  <span class="annotation-btn" data-type="疏" data-content="夫目視之所見，雖見不見；得於分內之得，雖得不得。既不造意於見得，故雖見得而無見得也。">【疏】</span>
</span>，</p>

<p>亦虛而已<span class="annotation-group">
  <span class="annotation-btn" data-type="注" data-content="不虛則不能任群實。">【注】</span>
  <span class="annotation-btn" data-type="疏" data-content="所以盡於分內而無見得者，（自）直〔自〕虛心（忘）淡〔忘〕而已。">【疏】</span>
</span>。</p>

<p>至人之用心若鏡<span class="annotation-group">
  <span class="annotation-btn" data-type="注" data-content="鑒物而無情。">【注】</span>
  <span class="annotation-btn" data-type="疏" data-content="夫懸鏡高堂，物來斯照，至人虛應，其義亦然。">【疏】</span>
</span>，</p>

<p>不將不迎<span class="annotation-group">
  <span class="annotation-btn" data-type="疏" data-content="將，送也。夫物有去來而鏡無迎送，來者即照，必不隱藏。亦猶聖智虛凝，無幽不燭，物感斯應，應不以心，既無將迎，豈有情於隱匿哉！">【疏】</span>
</span>，</p>

<p>應而不藏<span class="annotation-group">
  <span class="annotation-btn" data-type="注" data-content="來即應，去即止。">【注】</span>
  <span class="annotation-btn" data-type="释文" data-content="《應而不藏》如字。本又作臧，亦依字讀。">【释文】</span>
</span>，</p>

<p>故能勝物而不傷<span class="annotation-group">
  <span class="annotation-btn" data-type="注" data-content="物來乃鑒，鑒不以心，故雖天下之廣，而無勞神之累。">【注】</span>
  <span class="annotation-btn" data-type="疏" data-content="夫物有生滅，而鏡無隱顯，故常能照物而物不能傷。亦（由）〔猶〕聖人德合二儀，明齊三景，鑒照遐廣，覆載無偏。用心不勞，故無損害，為其勝物，是以不傷。">【疏】</span>
</span>。</p>

<p>南海之帝為儵，北海之帝為忽，中央之帝為渾沌<span class="annotation-group">
  <span class="annotation-btn" data-type="疏" data-content="南海是顯明之方，故以儵為有。北是幽闇之域，故以忽為無。中央既非北非南，故以渾沌為非無非有者也。">【疏】</span>
  <span class="annotation-btn" data-type="释文" data-content="《儵》音叔。李云：喻有象也。《忽》李云：喻無形也。《渾》胡本反。《沌》徒本反。崔云：渾沌，無孔竅也。李云：清濁未分也。此喻自然。簡文云：儵忽取神速為名，渾沌以合和為貌。神速譬有為，合和譬無為。">【释文】</span>
</span>。</p>

<p>儵與忽時相與遇於渾沌之地，渾沌待之甚善<span class="annotation-group">
  <span class="annotation-btn" data-type="疏" data-content="有無二心，會於非無非有之境，和二偏之心執為一中之志，故云待之甚善也。">【疏】</span>
</span>。</p>

<p>儵與忽謀報渾沌之德，曰：「人皆有七竅以視聽食息，此獨無有，嘗試鑿之<span class="annotation-group">
  <span class="annotation-btn" data-type="疏" data-content="儵忽二人，（由）〔猶〕懷偏滯，未能和會，尚起學心，妄嫌渾沌之無心，而謂穿鑿之有益也。">【疏】</span>
  <span class="annotation-btn" data-type="释文" data-content="《七竅》苦叫反。說文云：孔也。">【释文】</span>
</span>。」</p>

<p>日鑿一竅，七日而渾沌死<span class="annotation-group">
  <span class="annotation-btn" data-type="注" data-content="為者敗之。">【注】</span>
  <span class="annotation-btn" data-type="疏" data-content="夫運四肢以滯境，鑿七竅以染塵，乖渾沌之至淳，順有無之取舍；是以不終天年，中塗夭折。勗哉學者，幸勉之焉！故郭注云為者敗之也。">【疏】</span>
</span>。</p>

</div>

 <a href="https://zhixingshuyuan-dev.github.io/ChineseClassicsReading/">主页 Homepage</a>

  
<!-- 弹窗 -->
<div id="overlay">
  <div id="popup">
    <span class="close-btn" title="关闭">×</span>
    <div id="popup-title"></div>
    <div id="popup-content"></div>
  </div>
</div>

<script>
  // 获取所有注解按钮
  const buttons = document.querySelectorAll('.annotation-btn');
  const overlay = document.getElementById('overlay');
  const popup = document.getElementById('popup');
  const popupTitle = document.getElementById('popup-title');
  const popupContent = document.getElementById('popup-content');
  const closeBtn = popup.querySelector('.close-btn');

  // 拖拽功能变量
  let isDragging = false;
  let offsetX, offsetY;

  // 开始拖拽
  popup.addEventListener('mousedown', (e) => {
    if (e.target === closeBtn) return;
    isDragging = true;
    offsetX = e.clientX - popup.getBoundingClientRect().left;
    offsetY = e.clientY - popup.getBoundingClientRect().top;
    popup.style.cursor = 'grabbing';
  });

  // 拖拽中
  document.addEventListener('mousemove', (e) => {
    if (!isDragging) return;
    popup.style.left = (e.clientX - offsetX) + 'px';
    popup.style.top = (e.clientY - offsetY) + 'px';
    popup.style.transform = 'none'; // 移除居中定位
  });

  // 结束拖拽
  document.addEventListener('mouseup', () => {
    isDragging = false;
    popup.style.cursor = 'move';
  });

  buttons.forEach(btn => {
    btn.addEventListener('click', (e) => {
      const type = btn.getAttribute('data-type');
      const content = btn.getAttribute('data-content');
      popupTitle.textContent = type;
      popupContent.innerHTML = content.replace(/\n/g, '<br>');
      
      // 显示弹窗
      overlay.style.display = 'flex';
      
      // 初始居中定位
      popup.style.left = '50%';
      popup.style.top = '50%';
      popup.style.transform = 'translate(-50%, -50%)';
      
      e.stopPropagation();
    });
  });

  closeBtn.addEventListener('click', () => {
    overlay.style.display = 'none';
  });

  // 点击遮罩层关闭弹窗
  overlay.addEventListener('click', (e) => {
    if (e.target === overlay) {
      overlay.style.display = 'none';
    }
  });
</script>

</body>
</html>
