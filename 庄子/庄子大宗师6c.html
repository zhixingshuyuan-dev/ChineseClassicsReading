<!DOCTYPE html>
<html lang="zh">
<head>
<meta charset="UTF-8" />
<title>庄子集释 - 大宗师</title>
<style>
  body { 
    font-family: "宋体", serif; 
    line-height: 1.8;
    font-size: 1.8em;
    background-color: #222;
    color: #ddd;
    padding: 20px;
  }
  .text { 
    max-width: 900px; 
    margin: auto;
    padding: 20px;
    background-color: #333;
    border-radius: 8px;
    box-shadow: 0 0 15px rgba(0,0,0,0.5);
  }
  .annotation-btn {
    display: inline-block;
    background: #444;
    border: 1px solid #666;
    border-radius: 3px;
    padding: 0 4px;
    margin: 0 2px;
    cursor: pointer;
    font-size: 0.6em;
    color: #55aaff;
    vertical-align: middle;
  }
  .annotation-group {
    display: inline-flex;
    flex-wrap: nowrap;
    vertical-align: middle;
  }
  #overlay {
    position: fixed;
    top: 0; left: 0; right: 0; bottom: 0;
    background: rgba(0,0,0,0.5);
    display: none;
    justify-content: center;
    align-items: center;
    z-index: 9999;
  }
  #popup {
    background: #444;
    max-width: 700px;
    padding: 25px;
    border-radius: 8px;
    box-shadow: 0 0 20px rgba(0,0,0,0.8);
    position: absolute;
    font-size: 0.7em;
    line-height: 1.6;
    color: #eee;
    border: 1px solid #666;
    cursor: move;
  }
  #popup-title {
    font-weight: bold;
    margin-bottom: 10px;
    color: #55aaff;
    border-bottom: 1px solid #666;
    padding-bottom: 5px;
  }
  #popup .close-btn {
    position: absolute;
    top: 10px; right: 15px;
    font-size: 24px;
    font-weight: bold;
    cursor: pointer;
    color: #999;
  }
  #popup .close-btn:hover {
    color: #ddd;
  }
  h1 {
    text-align: center;
    color: #f8f8f8;
    margin-bottom: 30px;
    border-bottom: 2px solid #555;
    padding-bottom: 10px;
  }
  h2 {
    color: #f0f0f0;
    border-bottom: 1px solid #555;
    padding-bottom: 5px;
  }
  ruby {
    ruby-position: under;
  }
  rt {
    font-size: 0.5em;
    color: #aaa;
  }
</style>
</head>
<body>
<div class="text">
<h1>庄子集释</h1>

<h2>内篇 大宗师第六</h2>

<p>莫然有閒而子桑戶死，未葬<span class="annotation-group">
  <span class="annotation-btn" data-type="疏" data-content="莫，无也。三人相视，寂尔无言。俄顷之间，子桑戶死。仲尼闻之，使子贡往而吊，仍令供给丧事，将迎宾客。欲显方外方内，故寄尼父琴张。">【疏】</span>
  <span class="annotation-btn" data-type="释文" data-content="《莫然》如字。崔云：定也。《有閒》如字。崔李云：顷也。本亦作为閒。◎庆藩案有，释文作为。为閒即有閒矣。古为有义通。孟子滕文公篇，将为君子焉，将为野人焉，赵岐注：为，有也，虽小国亦有君子野人也。又弟子怃然为閒，注：为閒，有顷之閒也。又尽心篇为閒不用，注：为閒，有閒也。又梁惠王篇善推其所为而已矣，说苑贵德篇引孟子为作有。燕策故不敢为辞说，新序杂事篇为作有。皆其证。">【释文】</span>
</span>。</p>

<p>孔子闻之，使子贡往侍<span class="annotation-group">
  <span class="annotation-btn" data-type="校" data-content="世德堂本侍作待。阙误引张君房本作侍。">【校】</span>
</span>事焉<span class="annotation-group">
  <span class="annotation-btn" data-type="疏" data-content="淡水素交，契心方外，见其嗟叹，故有惊疑。">【疏】</span>
</span>。</p>

<p>或编曲，或鼓琴，相和而歌曰：「嗟来桑戶乎！嗟来桑戶乎！而已反其真，而我犹为人猗！」<span class="annotation-group">
  <span class="annotation-btn" data-type="疏" data-content="曲，薄也。或编薄织帘，或鼓琴歌咏，相和欢乐，曾无戚容。所谓相忘以生，方外之至也。">【疏】</span>
  <span class="annotation-btn" data-type="释文" data-content="《编曲》必连反，字林布千反，郭父殄反，史记甫连反。李云：曲，蚕薄。《相和》胡卧反。">【释文】</span>
  <span class="annotation-btn" data-type="注" data-content="人哭亦哭，俗内之迹也。齐死生，忘哀乐，临尸能歌，方外之至也。">【注】</span>
  <span class="annotation-btn" data-type="疏" data-content="嗟来，歌声也。桑戶乎以下，相和之辞也。猗，相和声也。夫从无出有，名之曰生；自有还无，名之曰死。汝今既还空寂，便是归本反真，而我犹寄人间，羁旅未还桑梓。欲齐一死生，而发斯猗叹者也。◎李桢曰：嗟来是歌声，却是叹辞。释名释言语：嗟，佐也；言之不足以尽意，故发此声以自佐也。来，哀也；使来入已哀之，故其言之低头以招之也。孟子反子琴张叹桑戶之得已反真，故为此歌也。">【疏】</span>
  <span class="annotation-btn" data-type="释文" data-content="《我犹》崔本作独。《人猗》于宜反。崔云，辞也。《哀乐》音洛。">【释文】</span>
</span></p>

<p>子贡趋而进曰：「敢问临尸而歌，礼乎？<span class="annotation-group">
  <span class="annotation-btn" data-type="疏" data-content="方内之礼，贵在节文，邻里有丧，舂犹不相。况临朋友之尸，曾无哀哭，琴歌自若，岂是礼乎？子贡怪其如此，故趋走进问也。">【疏】</span>
  <span class="annotation-btn" data-type="校" data-content="世德堂本侍作待。阙误引张君房本作侍。">【校】</span>
</span>」</p>

<p>二人相视而笑曰：「是恶知礼意！<span class="annotation-group">
  <span class="annotation-btn" data-type="注" data-content="夫知礼意者，必游外以经内，守母以存子，称情而直往也。若乃矜乎名声，牵乎形制，则孝不任诚，慈不任实，父子兄弟，怀情相欺，岂礼之大意哉！">【注】</span>
  <span class="annotation-btn" data-type="疏" data-content="夫大礼与天地同节，不拘制乎形名，直致任真，率情而往，况冥同生死，岂存哀乐于胸中！而子贡方内儒生，性犹偏执，唯贵粗迹，未契妙本。如是之人，于何知礼之深乎！为方外所嗤，固其宜矣。">【疏】</span>
  <span class="annotation-btn" data-type="释文" data-content="《恶知》音乌，下皆同。《称情》尺证反。">【释文】</span>
</span>」</p>

<p>子贡反，以告孔子，曰：「彼何人者邪？修行无有，而外其形骸，临尸而歌，颜色不变，无以命之。彼何人者邪？」<span class="annotation-group">
  <span class="annotation-btn" data-type="疏" data-content="命，名也。子贡使返，且告尼父云：彼二人情事难识，修己德行，无有礼仪，而忘外形骸，混同生死，临丧歌乐，神形不变。既莫测其道，故难以名之。">【疏】</span>
  <span class="annotation-btn" data-type="释文" data-content="《无以命之》崔李云：命，名也。">【释文】</span>
</span></p>

<p>孔子曰：「彼，游方之外者也；而丘，游方之内者也<span class="annotation-group">
  <span class="annotation-btn" data-type="注" data-content="夫理有至极，外内相冥，未有极游外之致而不冥于内者也，未有能冥于内而不游于外者也。故圣人常游外以冥内，无心以顺有，故虽终日见形而神气无变，俯仰万机而淡然自若。夫见形而不及神者，天下之常累也。是故睹其与群物并行，则莫能谓之遗物而离人矣；睹其体化而应务，则莫能谓之坐忘而自得矣。岂直谓圣人不然哉？乃必谓至理之无此。是故庄子将明流统之所宗以释天下之可悟，若直就称仲尼之如此，或者将据所见以排之，故超圣人之内迹，而寄方外于数子。宜忘其所寄以寻述作之大意，则夫游外冥内之道坦然自明，而庄子之书，故是涉俗盖世之谈矣。">【注】</span>
  <span class="annotation-btn" data-type="疏" data-content="方，区域也。彼之二人，齐一死生，不为教迹所拘，故游心寰宇之外。而仲尼子贡，命世大儒，行裁非之义，服节文之礼，锐意哀乐之中，游心区域之内，所以为异也。">【疏】</span>
  <span class="annotation-btn" data-type="释文" data-content="《而淡》徒暂反。《而离》力智反，下同。《而应》应对之应。下同。《数子》所主反。《坦然》吐但反。◎庆藩案文选谢灵运之郡初发都诗注夏侯孝若东方朔赞注，并引司马云：方，常也，言彼游心于常教之外也。释文阙。">【释文】</span>
</span>。</p>

<p>外内不相及，而丘使女往吊之，丘则陋矣<span class="annotation-group">
  <span class="annotation-btn" data-type="注" data-content="夫吊者，方内之近事也，施之于方外则陋矣。">【注】</span>
  <span class="annotation-btn" data-type="疏" data-content="玄儒理隔，内外道殊，优劣而论，不相及逮。用区中之俗礼，吊方外之高人，刍狗再陈，鄙陋之甚也。">【疏】</span>
  <span class="annotation-btn" data-type="释文" data-content="《使女》音汝。下同。">【释文】</span>
</span>。</p>

<p>彼方且与造物者为人，而游乎天地之一气<span class="annotation-group">
  <span class="annotation-btn" data-type="注" data-content="皆冥之，故无二也。">【注】</span>
  <span class="annotation-btn" data-type="疏" data-content="达阴阳之变化，与造物之为人；体万物之混同，游二仪之一气也。◎王引之曰：应帝王篇，予方将与造物者为人，郭曰：任人之自为。天运篇，丘不与化为人，郭曰：夫与化为人者，任其自化者也。案郭未晓人字之义。人，偶也；为人，犹为偶。中庸仁者人也，郑注：读如相人偶之人，以人意相存偶之言。诗匪风笺：人偶能割亨者，人偶能辅周道治民者。聘礼注：每门辄揖者，以相人偶为敬也。公食大夫礼注：每曲揖及当碑揖相人偶。是人与偶同义，故汉世有相人偶之语。淮南原道篇，与造化者为人，义与此同。（高注：为治也，非是。互见淮南。）齐俗篇曰：上与神明为友，下与造化为为人。是其明证也。◎庆藩案文选颜延年三月三日曲水诗序注引司马云：造物者为道。任彦升到大司马记室笺注、宣德皇后令注、陆佐公石关铭注、沈休文齐故安陆昭王碑文注并引司马云：造物，谓道也。释文阙。">【疏】</span>
</span>。</p>

<p>彼以生为附赘县疣，以死为决肒溃痈，夫若然者，又恶知死生先后之所在<span class="annotation-group">
  <span class="annotation-btn" data-type="注" data-content="死生代谢，未始有极，与之俱往，则无往不可，故不知胜负之所在也。">【注】</span>
  <span class="annotation-btn" data-type="疏" data-content="先，胜也。后，劣也。夫疣赘●痈，四者皆是疾，而气有聚散，病无胜负。若以此方于生死，亦安知优劣之所在乎！">【疏】</span>
  <span class="annotation-btn" data-type="释文" data-content="《恶知》音乌，下同。《焉知》於虔反。下皆同。">【释文】</span>
  <span class="annotation-btn" data-type="校" data-content="世德堂本肒作疣，注同。">【校】</span>
</span>！</p>

<p>假于异物，托于同体<span class="annotation-group">
  <span class="annotation-btn" data-type="注" data-content="假，因也。今死生聚散，变化无方，皆异物也。无异而不假，故所假虽异而共成一体也。">【注】</span>
  <span class="annotation-btn" data-type="疏" data-content="水火金木，异物相假，众诸寄托，共成一身。是知形体，由来虚伪。">【疏】</span>
</span>；</p>

<p>忘其肝胆，遗其耳目<span class="annotation-group">
  <span class="annotation-btn" data-type="注" data-content="任之于理而冥往也。">【注】</span>
  <span class="annotation-btn" data-type="疏" data-content="既知形质虚假，无可欣爱，故能内则忘于脏腑，外则忘其根窍故也。">【疏】</span>
</span>；</p>

<p>反复终始，不知端倪<span class="annotation-group">
  <span class="annotation-btn" data-type="注" data-content="五藏犹忘，何物足识哉！未始有识，故能放任于变化之涂，玄同于反复之波，而不知终始之所极也。">【注】</span>
  <span class="annotation-btn" data-type="疏" data-content="端，绪也。倪，畔也。反复，犹往来也。终始，犹生死也。既忘其形质，隳体绌聪，故能去来生死，与化俱往。化又无极，故莫知端倪。">【疏】</span>
  <span class="annotation-btn" data-type="释文" data-content="《反复》芳服反。《端倪》本或作淣，同。音崖。徐音诣。">【释文】</span>
</span>；</p>

<p>芒然彷徨乎尘垢之外，逍遥乎无为之业<span class="annotation-group">
  <span class="annotation-btn" data-type="注" data-content="所谓无为之业，非拱默而已；所谓尘垢之外，非伏于山林也。">【注】</span>
  <span class="annotation-btn" data-type="疏" data-content="芒然，无知之貌也。彷徨逍遥，皆自得逸豫之名也。尘垢，色声等有为之物也。前既遗于形骸，此又忘于心智，是以放任于尘累之表，逸豫于清旷之乡，以此无为而事业也。">【疏】</span>
  <span class="annotation-btn" data-type="释文" data-content="《芒然》莫刚反。李云：无係之貌。《彷》薄刚反。《徨》音皇。《尘垢》如字。崔本作冢●，云：冢，音●；●，垢同。齐人以风尘为●蘖。◎卢文弨曰：旧●作逢，今本作摓，乃●字之讹，今改正。">【释文】</span>
</span>。</p>

<p>彼又恶能愦愦然为世俗之礼，以观众人之耳目哉<span class="annotation-group">
  <span class="annotation-btn" data-type="注" data-content="其所以观示于众人者，皆其尘垢耳，非方外之冥物也。">【注】</span>
  <span class="annotation-btn" data-type="疏" data-content="愦愦，犹烦乱也。彼数子者，清高虚淡，安排去化，率性任真。何能强事节文，拘世俗之礼；威仪显示，悦众人之视听哉！">【疏】</span>
  <span class="annotation-btn" data-type="释文" data-content="《愦愦》工内反，说文、苍颉篇并云：乱也，《以观》古乱反，示也。注同。">【释文】</span>
</span>！</p>

<p>子贡曰：「然则夫子何方之依<span class="annotation-group">
  <span class="annotation-btn" data-type="注" data-content="子贡不闻性与天道，故见其所依而不见其所以依也。夫所以依者，不依也，世岂觉之哉！">【注】</span>
  <span class="annotation-btn" data-type="疏" data-content="方内方外，浅深不同，未知夫子依从何道。师资起发，故设此疑。">【疏】</span>
</span>？」</p>

<p>孔子曰：「丘，天之戮民也<span class="annotation-group">
  <span class="annotation-btn" data-type="注" data-content="以方内为桎梏，明所贵在方外也。夫游外者依内，离人者合俗，故有天下者无以天下为也。是以遗物而后能入群，坐忘而后能应务，愈遗之，愈得之。苟居斯极，则虽欲释之而理固自来，斯乃天人之所不赦者也。">【注】</span>
  <span class="annotation-btn" data-type="疏" data-content="夫圣迹礼仪，乃桎梏形性。仲尼既依方内，则是自然之理，刑戮之人也。故德充符篇云，天刑之安可解乎。">【疏】</span>
</span>。</p>

<p>虽然，吾与汝共之<span class="annotation-group">
  <span class="annotation-btn" data-type="注" data-content="虽为世所桎梏，但为与汝共之耳。明己恒自在在外也。">【注】</span>
  <span class="annotation-btn" data-type="疏" data-content="夫孔子圣人，和光接物，扬波同世，贵斯俗礼；虽复降迹方内，与汝共之，而游心方外，萧然无著也。">【疏】</span>
</span>。」</p>

<p>子贡曰：「敢问其方<span class="annotation-group">
  <span class="annotation-btn" data-type="注" data-content="问所以游外而共内之意。">【注】</span>
  <span class="annotation-btn" data-type="疏" data-content="方，犹道也。问：「迹混域中，心游方外，外内玄合，其道若何？」">【疏】</span>
</span>？」</p>

<p>孔子曰：「鱼相造乎水，人相造乎道<span class="annotation-group">
  <span class="annotation-btn" data-type="疏" data-content="造，诣也。鱼之所诣者，适性莫过深水；人之所至者，得意莫过道术。虽复情智不一，而相与皆然。此略标义端，次下解释也。">【疏】</span>
  <span class="annotation-btn" data-type="释文" data-content="《相造》七报反，诣也。下同。">【释文】</span>
</span>。</p>

<p>相造乎水者，穿池而养给；相造乎道者，无事而生定<span class="annotation-group">
  <span class="annotation-btn" data-type="注" data-content="所造虽异，其于由无事以得事，自方外以共内，然后养给而生定，则莫不皆然也。俱不自知耳，故成无为也。">【注】</span>
  <span class="annotation-btn" data-type="疏" data-content="此解释前义也。夫江湖淮海，皆名天池。鱼在大水之中，窟穴泥沙，以自资养供给也；亦犹人处大道之中，清虚养性，无事逍遥，故得性分静定而安乐也。">【疏】</span>
  <span class="annotation-btn" data-type="释文" data-content="《穿池》本亦作地，崔同。◎俞樾曰：定疑足字之误。穿池而养给，无事而生足，两句一律。给，亦足也。足与定，字形相似而误。管子中匡篇：功定以得天与失天，其人事一也。今本定误作足，与此正可互证。">【释文】</span>
</span>。</p>

<p>故曰，鱼相忘乎江湖，人相忘乎道术<span class="annotation-group">
  <span class="annotation-btn" data-type="注" data-content="各自足而相忘者，天下莫不然也。至人常足，故常忘也。">【注】</span>
  <span class="annotation-btn" data-type="疏" data-content="此结释前义也。夫深水游泳，各足相忘；道术内充，偏爱斯绝；岂与夫呴濡仁义同年而语哉！临尸而歌，其义亦尔故也。">【疏】</span>
  <span class="annotation-btn" data-type="释文" data-content="《相忘》音亡。下同。">【释文】</span>
</span>。」</p>

<p>子贡曰：「敢问畸人<span class="annotation-group">
  <span class="annotation-btn" data-type="注" data-content="问向之所谓方外而不耦于俗者，又安在也。">【注】</span>
  <span class="annotation-btn" data-type="疏" data-content="畸者，不耦之名也。修行无有，而疏外形体，乖异人伦，不耦于俗。敢问此人，其道如何？">【疏】</span>
  <span class="annotation-btn" data-type="释文" data-content="《畸人》居宜反。司马云：不耦也。不耦于人，谓阙于礼教也。李其宜反，云：奇异也。">【释文】</span>
</span>。」</p>

<p>曰：「畸人者，畸于人而侔于天<span class="annotation-group">
  <span class="annotation-btn" data-type="注" data-content="夫与内冥者，游于外也。独能游外以冥内，任万物之自然，使天性各足而帝王道成，斯乃畸于人而侔于天也。">【注】</span>
  <span class="annotation-btn" data-type="疏" data-content="自此已下，孔子答子贡也。侔者，等也，同也。夫不修仁义，不偶于物，而率其本性者，与自然之理同也。">【疏】</span>
  <span class="annotation-btn" data-type="释文" data-content="《而侔》音谋。司马云：等也，亦从也。">【释文】</span>
</span>。</p>

<p>故曰，天之小人，人之君子；人之君子，天之小人也<span class="annotation-group">
  <span class="annotation-btn" data-type="注" data-content="以自然言之，则人无小大；以人理言之，则侔于天者可谓君子矣。">【注】</span>
  <span class="annotation-btn" data-type="疏" data-content="夫怀仁履义为君子，乖道背德为小人也。是以行蹩躠之仁，用踶跂之义者，人伦谓之君子，而天道谓之小人也。故知子反琴张，不偶于俗，乃曰畸人，实天之君子。重言之者，复结其义也。">【疏】</span>
  <span class="annotation-btn" data-type="校" data-content="赵谏议本大作人。">【校】</span>
</span>。」</p>

<p>颜回问仲尼曰：「孟孙才，其母死，哭泣无涕，中心不戚，居丧不哀。无是三者，以善处丧盖鲁国。固有其实而得其名者乎？回壹怪之<span class="annotation-group">
  <span class="annotation-btn" data-type="疏" data-content="姓孟孙，名才，鲁之贤人。体无为之一道，知生死之不二，故能迹同方内，心游物表。居母氏之丧，礼数不阙，威仪详雅，甚有孝容；而泪不滂沱，心不悲戚，声不哀痛。三者既无，不名孝子，而乡邦之内，悉皆善之，云其处丧深得礼法也。">【疏】</span>
  <span class="annotation-btn" data-type="释文" data-content="《孟孙才》李云：三桓后，才其名也。崔云：才，或作牛。◎李桢曰：以善处丧绝句，文义未完，且嫌于不辞。下盖鲁国三字当属上为句，不当连下固有云云为句。盖与应帝王篇功盖天下义同，言孟孙才以善处丧名盖鲁国。尔雅释言：弇，盖也。小尔雅广诂：盖，覆也。释名释言语：盖，加也。并有高出其上之意，即此盖字义也。">【释文】</span>
  <span class="annotation-btn" data-type="注" data-content="鲁国观其礼，而颜回察其心。">【注】</span>
  <span class="annotation-btn" data-type="疏" data-content="盖者，发语之辞也。哭泣縗绖，同域中之俗礼；心无哀戚，契方外之忘怀。鲁人睹其外迹，故有善丧之名；颜子察其内心，知无至孝之实。所以一见孟孙才，遂生疑怪也。">【疏】</span>
  <span class="annotation-btn" data-type="校" data-content="世德堂本无处字。">【校】</span>
  <span class="annotation-btn" data-type="校" data-content="世德堂本壹作一。">【校】</span>
</span>。」</p>

<p>仲尼曰：「夫孟孙氏尽之矣，进于知矣<span class="annotation-group">
  <span class="annotation-btn" data-type="注" data-content="尽死生之理，应内外之宜者，动而以天行，非知之匹也。">【注】</span>
  <span class="annotation-btn" data-type="疏" data-content="进，过也。夫孟孙氏穷哀乐之本，所以无乐无哀；尽生死之源，所以忘生忘死。既而本迹难测，故能合内外之宜；应物无心，岂是运知之匹者耶！">【疏】</span>
  <span class="annotation-btn" data-type="释文" data-content="《应内》应对之应。">【释文】</span>
</span>。</p>

<p>唯简之而不得，夫已有所简矣<span class="annotation-group">
  <span class="annotation-btn" data-type="注" data-content="简择死生而不得其异，若春秋冬夏四时行耳。">【注】</span>
  <span class="annotation-btn" data-type="疏" data-content="夫生来死去，譬彼四时，故孟孙简择，不得其异。">【疏】</span>
</span>。</p>

<p>孟孙氏不知所以生，不知所以死<span class="annotation-group">
  <span class="annotation-btn" data-type="注" data-content="已简而不得，故无不安，无不安，故不以生死概意而付之自化也。">【注】</span>
  <span class="annotation-btn" data-type="疏" data-content="虽复有所简择，竟不知生死之异，故能安于变化而不以哀乐概怀也。">【疏】</span>
</span>；</p>

<p>不知就先，不知就后<span class="annotation-group">
  <span class="annotation-btn" data-type="注" data-content="所遇而安。">【注】</span>
</span>；</p>

<p>若化为物<span class="annotation-group">
  <span class="annotation-btn" data-type="注" data-content="不违化也。">【注】</span>
  <span class="annotation-btn" data-type="疏" data-content="先，生也。后，死也。若，顺也。既一于死生，故无去无就；冥于变化，故顺化为物也。">【疏】</span>
</span>，</p>

<p>以待其所不知之化已乎<span class="annotation-group">
  <span class="annotation-btn" data-type="注" data-content="死生宛转，与化为一，犹乃忘其所知于当今，岂待所未知而豫忧者哉！">【注】</span>
  <span class="annotation-btn" data-type="疏" data-content="不知之化，谓当来未化之事也。已，止也。见在之生，犹自忘遣；况未来之化，岂复逆忧！若用心预待，不如止而勿为也。">【疏】</span>
</span>！</p>

<p>且方将化，恶知不化哉？方将不化，恶知已化哉<span class="annotation-group">
  <span class="annotation-btn" data-type="注" data-content="已化而生，焉知未生之时哉！未化而死，焉知已死之后哉！故无所避就，而与化俱往也。">【注】</span>
  <span class="annotation-btn" data-type="疏" data-content="方今正化为人，安知过去未化之事乎！正在生日未化而死，又安知死后之事乎！俱当推理直前，与化俱往，无劳在生忧死，妄为欣恶也。">【疏】</span>
</span>？</p>

<p>吾特与汝，其梦未始觉者邪<span class="annotation-group">
  <span class="annotation-btn" data-type="注" data-content="夫死生犹觉梦耳，今梦自以为觉，则无以明觉之非梦也；苟无以明觉之非梦，则亦无以明生之非死矣。死生觉梦，未知所在，当其所遇，无不自得，何为在此而忧彼哉！">【注】</span>
  <span class="annotation-btn" data-type="疏" data-content="梦是昏睡之时，觉是了知之日。仲尼颜子，犹拘名教，为昏于大梦之中，不达死生，未尝暂觉者也。">【疏】</span>
  <span class="annotation-btn" data-type="释文" data-content="《觉者》古孝反。注、下皆同。">【释文】</span>
</span>！</p>

<p>且彼有骇形而无损心<span class="annotation-group">
  <span class="annotation-btn" data-type="注" data-content="以变化为形之骇动耳，故不以死生损累其心。">【注】</span>
  <span class="annotation-btn" data-type="疏" data-content="彼之孟孙，冥于变化，假见生死为形之惊动，终无哀乐损累心神也。">【疏】</span>
  <span class="annotation-btn" data-type="释文" data-content="《骇形》如字。崔作咳，云：有婴儿之形。">【释文】</span>
</span>，</p>

<p>有旦宅而无情死<span class="annotation-group">
  <span class="annotation-btn" data-type="注" data-content="以形骸之变为旦宅之日新耳，其情不以为死。">【注】</span>
  <span class="annotation-btn" data-type="疏" data-content="旦，日新也。宅者，神之舍也。以形之改变为宅舍之日新耳，其性灵凝淡，终无死生之累者也。">【疏】</span>
  <span class="annotation-btn" data-type="释文" data-content="《旦宅》并如字。王云，旦暮改易，宅是神居也。李本作怛�，上丹末反，下陟嫁反，云：惊惋之貌。崔本作靼宅。靼，怛也。">【释文】</span>
</span>。</p>

<p>孟孙氏特觉，人哭亦哭，是自其所以乃<span class="annotation-group">
  <span class="annotation-btn" data-type="注" data-content="夫常觉者，无往而有逆也，故人哭亦哭，正自是其所以宜也。">【注】</span>
  <span class="annotation-btn" data-type="疏" data-content="孟孙冥同生死，独居觉悟，应于内外，不乖人理。人哭亦哭，自是顺物之宜者也。">【疏】</span>
  <span class="annotation-btn" data-type="释文" data-content="《所以乃》崔本乃作恶。">【释文】</span>
  <span class="annotation-btn" data-type="校" data-content="朱桂曜本乃作盈。">【校】</span>
</span>。</p>

<p>且也相与吾之耳矣<span class="annotation-group">
  <span class="annotation-btn" data-type="注" data-content="夫死生变化，吾皆吾之。既皆是吾，吾何失哉！未始失吾，吾何忧哉！无逆，故人哭亦哭；无忧，故哭而不哀。">【注】</span>
  <span class="annotation-btn" data-type="疏" data-content="吾生吾死，相与皆吾，未始非吾，吾何所失！若以係吾为意，何适非吾！">【疏】</span>
</span>，</p>

<p>庸讵知吾所谓吾之乎<span class="annotation-group">
  <span class="annotation-btn" data-type="注" data-content="靡所不吾也，故玄同外内，弥贯古今，与化日新，岂知吾之所在也！">【注】</span>
  <span class="annotation-btn" data-type="疏" data-content="庸，常也。凡常之人，识见浅狭，讵知吾之所谓无处非吾！假令千变万化，而吾常在，新吾故吾，何欣何恶也！">【疏】</span>
  <span class="annotation-btn" data-type="释文" data-content="《庸讵》其庶反。下章同。">【释文】</span>
</span>？</p>

<p>且汝梦为鸟而厉乎天，梦为鱼而没于渊<span class="annotation-group">
  <span class="annotation-btn" data-type="注" data-content="言无往而不自得也。">【注】</span>
</span>。</p>

<p>不识今之言者，其觉者乎，其梦者乎<span class="annotation-group">
  <span class="annotation-btn" data-type="注" data-content="梦之时自以为觉，则焉知今者之非梦耶，亦焉知其非觉耶？觉梦之化，无往而不可，则死生之变，无时而足惜也。">【注】</span>
  <span class="annotation-btn" data-type="疏" data-content="厉，至也。且为鱼为鸟，任性逍遥，处死处生，居然自得。而鱼鸟既无优劣，死生亦何胜负而係之哉！孟孙妙达斯源，所以未尝介意。又不知今之所论鱼鸟者，为是觉中而辩，为是梦中而说乎？夫人梦中，自以为觉；今之觉者，何妨梦中！是知觉梦生死，未可定也。">【疏】</span>
</span>？</p>

<p>造适不及笑，献笑不及排<span class="annotation-group">
  <span class="annotation-btn" data-type="注" data-content="所造皆适，则忘适矣，故不及笑也。排者，推移之谓也。夫礼哭必哀，献笑必乐，哀乐存怀，则不能与适推移矣。今孟孙常适，故哭而不哀，与化俱往也。">【注】</span>
  <span class="annotation-btn" data-type="疏" data-content="造，至也。献，善也。排，推移也。夫所至皆适，斯亦适也，其常适何及欢笑然后乐哉！若从善事感己而后适者，此则不能随变任化，与物推移也。今孟孙常适，故哭而不哀也。">【疏】</span>
  <span class="annotation-btn" data-type="释文" data-content="《造适》七报反。注同。《献笑》向云：献，善也。王云：章也，意有适，章于笑，故曰献笑。◎家世父曰：造适者，以心取适而已，言笑皆忘也。献笑者，以笑为欢而已，推排皆化也。极推排之力而冥然安之，穷变化之用而超然去之，乃以游荡于万物之表而与天为一。《及排》皮皆反。《必乐》音洛。下同。">【释文】</span>
</span>，</p>

<p>安排而去化，乃入于寥天一<span class="annotation-group">
  <span class="annotation-btn" data-type="注" data-content="安于推移而与化俱去，故乃入于寂寥而与天为一也。自此以上，至于子祀，其致一也。所执之丧异，故歌哭不同。">【注】</span>
  <span class="annotation-btn" data-type="疏" data-content="所在皆适，故安任推移，未始非吾，而与化俱去。如此之人，乃能入于寥廓之妙门，自然之一道也。">【疏】</span>
  <span class="annotation-btn" data-type="释文" data-content="《寥》本亦作廖，力彫反。李良救反。《天一》崔本作造敌不及笑，献芥不及　，安排而造化不及眇，眇不及雄漂淰，雄漂淰不及簟筮，簟筮乃入于漻天一。《以上》时掌反。">【释文】</span>
</span>。」</p>

<p>意而子见许由。许由曰：「尧何以资汝<span class="annotation-group">
  <span class="annotation-btn" data-type="注" data-content="资者，给济之谓也。">【注】</span>
  <span class="annotation-btn" data-type="疏" data-content="意而，古之贤人。资，给济之谓也。意而先谒帝尧，后见仲武。问云：「帝尧大圣，道德甚高，汝既谒见，有何敬授资济之术，幸请陈说耳。」">【疏】</span>
  <span class="annotation-btn" data-type="释文" data-content="《意而子》李云：贤士也。《资汝》资，给也。">【释文】</span>
</span>？」</p>

<p>意而子曰：「尧谓我：『汝必躬服仁义而明言是非<span class="annotation-group">
  <span class="annotation-btn" data-type="疏" data-content="躬，身也。仁则恩慈育物，义则断割裁非，是则明赏其善，非则明惩其恶。此之四者，人伦所贵，汝必须己身服行，亦须明言示物。此是意而述尧教语之辞也。">【疏】</span>
</span>。』」</p>

<p>许由曰：「而奚来为轵<span class="annotation-group">
  <span class="annotation-btn" data-type="疏" data-content="而，汝也。奚，何也。轵，语助也。尧将教迹刑害于汝，疮痕已大，何为更来矣？">【疏】</span>
  <span class="annotation-btn" data-type="释文" data-content="《为轵》之是反，郭之忍反。崔云：轵，辞也。李云：是也。">【释文】</span>
</span>？</p>

<p>夫尧既已黥汝以仁义，而劓汝以是非矣，汝将何以游夫遥荡恣睢转徙之涂乎<span class="annotation-group">
  <span class="annotation-btn" data-type="注" data-content="言其将以刑教自亏残，而不能复游夫自得之场，无係之涂也。">【注】</span>
  <span class="annotation-btn" data-type="疏" data-content="黥，凿额也。劓，割鼻也。恣睢，纵任也。转徙，变化也。涂，道也。夫仁义是非，损伤真性，其为残害，譬之刑戮。汝既被尧黥劓，拘束性情，如何复能遨游自得，逍遥放荡，从容自适于变化之道乎？言其不复能如是。">【疏】</span>
  <span class="annotation-btn" data-type="释文" data-content="《黥》其京反。《劓》鱼器反。李云：毁道德以为仁义，不似黥乎！破玄同以为是非，不似劓乎！《遥荡》王云：纵散也。《恣》七咨反，又如字。《睢》郭李云：许维反，徐许鼻反。李王皆云：恣睢，自得貌。《复游》扶又反。下同。">【释文】</span>
</span>？」</p>

<p>意而子曰：「虽然，吾愿游于其藩<span class="annotation-group">
  <span class="annotation-btn" data-type="注" data-content="不敢复求涉中道也，且愿游其藩傍而已。">【注】</span>
  <span class="annotation-btn" data-type="疏" data-content="我虽遭此亏残，而庶几之心靡替，不复敢当中路，愿涉道之藩傍也。">【疏】</span>
  <span class="annotation-btn" data-type="释文" data-content="《其藩》甫烦反，李音烦。司马向皆云：崖也。崔云：域也。">【释文】</span>
</span>。」</p>

<p>许由曰：「不然。夫盲者无以与乎眉目颜色之好，瞽者无以与乎青黄黼黻之观<span class="annotation-group">
  <span class="annotation-btn" data-type="疏" data-content="盲者，有眼睛而不见物；瞽者，眼无眹缝如鼓皮也。作斧形谓之黼，两己相背谓之黻。而盲瞽之人，眼睛已败，既不能观文彩青黄，亦不爱好眉目颜色。譬意而遭尧黥劓，情智已伤，岂能爱慕深玄，观览众妙邪！">【疏】</span>
  <span class="annotation-btn" data-type="释文" data-content="《盲者》本又作眇。崔本作目，云：目，或作刑。刑，黥劓也。《以与》音豫。下同。《之好》如字，又呼报反。《黼黻》上音甫，下音弗。《观》古乱反。">【释文】</span>
</span>。」</p>

<p>意而子曰：「夫无庄之失其美，据梁之失其力，黄帝之亡其知，皆在鑪捶之间耳<span class="annotation-group">
  <span class="annotation-btn" data-type="注" data-content="言天下之物，未必皆自成也，自然之理，亦有须冶锻而为器者耳。故此之三人，亦皆闻道而后忘其所务也。此皆寄言，以遣云为之累耳。">【注】</span>
  <span class="annotation-btn" data-type="疏" data-content="无庄，古之美人，为闻道故，不复庄饰，而自忘其美色也。据梁，古之多力人，为闻道守雌，故不勇其力也。黄帝，轩辕也，有圣知，亦为闻道，故能忘遣其知也。鑪，灶也。锤，锻也。以上三人，皆因闻道，然后忘其所务以契其真，犹如世间器物，假于鑪冶打锻以成其用者耳。今何妨自然之理，令夫子教示于我，以成其道耶？故知自然造物，在鑪冶之间，则是有修学冶锻之义也。">【疏】</span>
  <span class="annotation-btn" data-type="释文" data-content="《无庄据梁》司马云：皆人名。李云：无庄，无庄饰也。据梁，强梁也。《鑪》音卢。《捶》本又作锤。徐之睡反，又之�c反，一音时�c反。李云：锤，鸱头颇口，句铁以吹火也。崔云：卢谓之瓮。捶当作甀。卢甀之间，言小处也。甀音丈伪反。《锻》丁乱反。">【释文】</span>
  <span class="annotation-btn" data-type="校" data-content="赵谏议本捶作锤。">【校】</span>
</span>。</p>

<p>庸讵知夫造物者之不息我黥而补我劓，使我乘成以随先生邪<span class="annotation-group">
  <span class="annotation-btn" data-type="注" data-content="夫率性直往者，自然也；往而伤性，性伤而能改者，亦自然也。庸讵知我之自然当不息黥补劓，而乘可成之道以随夫子耶？而欲弃而勿告，恐非造物之至也。">【注】</span>
  <span class="annotation-btn" data-type="疏" data-content="造物，犹造化也。我虽遭仁义是非残伤情性，焉知造化之内，不补劓息黥，令我改过自新，乘可成之道，随夫子以请益耶？乃欲弃而不教，恐乖造物者也。◎庆藩案乘，犹载也。成，犹●也。与诗仪既成兮义同。黥劓则形体不备，息之补之，复完成矣。言造物者使我得遇先生，安知不使我载一成体以相随耶？此兼采宣氏说，较郭训为长。">【疏】</span>
  <span class="annotation-btn" data-type="校" data-content="赵本性作然。">【校】</span>
  <span class="annotation-btn" data-type="校" data-content="世德堂本知我作我知。">【校】</span>
  <span class="annotation-btn" data-type="校" data-content="世德堂本无也字。">【校】</span>
</span>？」</p>

<p>许由曰：「噫！未可知也。我为汝言其大略<span class="annotation-group">
  <span class="annotation-btn" data-type="疏" data-content="噫，叹声也。至道深玄，绝于言象，不可以心虑测，故叹云未可知也。既请益慇懃，亦无容杜默，虽复不可言尽，为汝梗概陈之。">【疏】</span>
  <span class="annotation-btn" data-type="释文" data-content="《曰噫》徐音医。李云：叹声也。崔云：乱也。本亦作意，音同。又如字，谓呼意而名也。《我为》于伪反。注同。">【释文】</span>
</span>。</p>

<p>吾师乎！吾师乎！�X万物而不为义，泽及万世而不为仁<span class="annotation-group">
  <span class="annotation-btn" data-type="注" data-content="皆自尔耳，亦无爱为于其间也，安所寄其仁义！">【注】</span>
  <span class="annotation-btn" data-type="疏" data-content="吾师乎者，至道也。然至道不可心知，为汝略言其要，即吾师是也。�X，碎也。至如素秋霜降，碎落万物，岂有情断割而为义哉？青春和气，生育万物，岂有情恩爱而为仁哉？盖不然而然也。而许由师于至道，至道既其如是，汝何得躬服仁义耶？此略为意而说息黥补劓之方也。">【疏】</span>
  <span class="annotation-btn" data-type="释文" data-content="《�X》子兮反。司马云：碎也。◎卢文弨曰：说文作●，亦作兗。陆每从敕，讹。今从隶省作�X。下并同。">【释文】</span>
</span>，</p>

<p>长于上古而不为老<span class="annotation-group">
  <span class="annotation-btn" data-type="注" data-content="日新也。">【注】</span>
  <span class="annotation-btn" data-type="释文" data-content="《长于》丁丈反。">【释文】</span>
</span>，</p>

<p>覆载天地刻彫众形而不为巧<span class="annotation-group">
  <span class="annotation-btn" data-type="注" data-content="自然，故非巧也。">【注】</span>
  <span class="annotation-btn" data-type="疏" data-content="万象之前，先有此道，智德具足，故义说为长而实无长也。长既无矣，老岂有耶！欲明不长而长，老而不老，故长于上古而不为老也。虽复天覆地载，而以道为源，众形彫刻，咸资造化，同禀自然，故巧名斯灭。既其无老无巧，无是无非，汝何所明言耶？">【疏】</span>
</span>。</p>

<p>此所游已<span class="annotation-group">
  <span class="annotation-btn" data-type="注" data-content="游于不为而师于无师也。">【注】</span>
  <span class="annotation-btn" data-type="疏" data-content="吾师之所游心，止如此说而已。此则总结以前吾师之义是也。">【疏】</span>
</span>。」</p>

<p>颜回曰：「回益矣<span class="annotation-group">
  <span class="annotation-btn" data-type="注" data-content="以损之为益也。">【注】</span>
  <span class="annotation-btn" data-type="疏" data-content="颜子禀教孔氏，服膺问道，觉己进益，呈解于师。损有益空，故以损为益也。">【疏】</span>
</span>。」</p>

<p>仲尼曰：「何谓也<span class="annotation-group">
  <span class="annotation-btn" data-type="疏" data-content="既言益矣，有何意谓？">【疏】</span>
</span>？」</p>

<p>曰：「回忘仁义矣<span class="annotation-group">
  <span class="annotation-btn" data-type="疏" data-content="忘兼爱之仁，遣裁非之义，所言益者，此之谓乎！">【疏】</span>
</span>。」</p>

<p>曰：「可矣，犹未也<span class="annotation-group">
  <span class="annotation-btn" data-type="注" data-content="仁者，兼爱之迹；义者，成物之功。爱之非仁，仁迹行焉；成之非义，义功见焉。存夫仁义，不足以知爱利之由无心，故忘之可也。但忘功迹，故犹未玄达也。">【注】</span>
  <span class="annotation-btn" data-type="疏" data-content="仁义已忘，于理渐可；解心尚浅，所以犹未。">【疏】</span>
  <span class="annotation-btn" data-type="释文" data-content="《功见》贤遍反。下文同。">【释文】</span>
</span>。」</p>

<p>他日，复见，曰：「回益矣<span class="annotation-group">
  <span class="annotation-btn" data-type="疏" data-content="他日，犹异日也。空解日新，时更复见。所言进益，列在下文。">【疏】</span>
  <span class="annotation-btn" data-type="释文" data-content="《他日》崔本作异日。下亦然。《复见》扶又反。下同。">【释文】</span>
</span>。」</p>

<p>曰：「何谓也<span class="annotation-group">
  <span class="annotation-btn" data-type="疏" data-content="所言益者，是何意谓也？">【疏】</span>
</span>？」</p>

<p>曰：「回忘礼乐矣<span class="annotation-group">
  <span class="annotation-btn" data-type="疏" data-content="礼者，荒乱之首，乐者，淫荡之具，为累更重，次忘之也。">【疏】</span>
</span>。」</p>

<p>曰：「可矣，犹未也<span class="annotation-group">
  <span class="annotation-btn" data-type="注" data-content="礼者，形体之用，乐者，乐生之具。忘其具，未若忘其所以具也。">【注】</span>
  <span class="annotation-btn" data-type="疏" data-content="虚心渐可，犹未至极也。">【疏】</span>
  <span class="annotation-btn" data-type="释文" data-content="《乐生》音洛，又音嶽。">【释文】</span>
</span>。」</p>

<p>他日，复见，曰：「回益矣。」</p>

<p>曰：「何谓也<span class="annotation-group">
  <span class="annotation-btn" data-type="疏" data-content="并不异前解也。">【疏】</span>
</span>？」</p>

<p>曰：「回坐忘矣<span class="annotation-group">
  <span class="annotation-btn" data-type="疏" data-content="虚心无著，故能端坐而忘。坐忘之义，具列在下文。◎庆藩案文选贾长沙鵩鸟赋注引司马云：坐而自忘其身。释文阙。">【疏】</span>
</span>。」</p>

<p>仲尼蹴然曰：「何谓坐忘<span class="annotation-group">
  <span class="annotation-btn" data-type="疏" data-content="蹴然，惊悚貌也，忘遗既深，故悚然惊叹。坐忘之谓，厥义云何也？">【疏】</span>
  <span class="annotation-btn" data-type="释文" data-content="《蹴然》子六反。崔云：变色貌。">【释文】</span>
</span>？」</p>

<p>颜回曰：「堕肢体，黜聪明<span class="annotation-group">
  <span class="annotation-btn" data-type="疏" data-content="堕，毁废也。黜，退除也。虽聪属于耳，明关于目，而聪明之用，本乎心灵。既悟一身非有，万境皆空，故能毁废四肢百体，屏黜聪明心智者也。">【疏】</span>
  <span class="annotation-btn" data-type="释文" data-content="《堕》许规反。徐又待果反。">【释文】</span>
</span>，</p>

<p>离形去知，同于大通，此谓坐忘<span class="annotation-group">
  <span class="annotation-btn" data-type="注" data-content="夫坐忘者，奚所不忘哉！既忘其迹，又忘其所以迹者，内不觉其一身，外不识有天地，然后旷然与变化为体而无不通也。">【注】</span>
  <span class="annotation-btn" data-type="疏" data-content="大通，犹大道也。道能通生万物，故谓道为大通也。外则离析于形体，一一虚假，此解堕肢体也。内则除去心识，悗然无知，此解黜聪明也。既而枯木死灰，冥同大道，如此之益，谓之坐忘也。">【疏】</span>
  <span class="annotation-btn" data-type="释文" data-content="《去》起吕反。《知》音智。《坐忘》崔云：端坐而忘。◎卢文弨曰：依次当在蹴然之前。">【释文】</span>
</span>。」</p>

<p>仲尼曰：「同则无好也<span class="annotation-group">
  <span class="annotation-btn" data-type="注" data-content="无物不同，则未尝不适，未尝不适，何好何恶哉！">【注】</span>
  <span class="annotation-btn" data-type="释文" data-content="《无好》呼报反。注同。《何恶》乌路反。">【释文】</span>
</span>，</p>

<p>化则无常也<span class="annotation-group">
  <span class="annotation-btn" data-type="注" data-content="同于化者，唯化所适，故无常也。">【注】</span>
  <span class="annotation-btn" data-type="疏" data-content="既同于大道，则无是非好恶；冥于变化，故不执滞守常也。">【疏】</span>
</span>。</p>

<p>而果其贤乎！丘也请从而后也<span class="annotation-group">
  <span class="annotation-btn" data-type="疏" data-content="果，决也。而，汝也。「忘遗如此，定是大贤。丘虽汝师，遂落汝后。从而学之，是丘所愿。」撝谦退己，以进颜回者也。">【疏】</span>
</span>。」</p>

<p>子舆与子桑友，而霖雨十日。子舆曰：「子桑殆病矣！」裹饭而往食之<span class="annotation-group">
  <span class="annotation-btn" data-type="注" data-content="此二人相为于无相为者也。今裹饭而相食者，乃任之天理而自尔耳，非相为而后往者也。">【注】</span>
  <span class="annotation-btn" data-type="疏" data-content="雨经三日已上为霖。殆，近也。子桑家贫，属斯霖雨，近于饿病。此事不疑于方外之交，任理而往，虽复裹饭，非有相为之情者也。">【疏】</span>
  <span class="annotation-btn" data-type="释文" data-content="《霖雨》本又作淋，音林。左传云：雨三日以往为霖。《裹》音果。《食》音嗣。注同。">【释文】</span>
  <span class="annotation-btn" data-type="校" data-content="赵谏议本作淋。">【校】</span>
</span>。</p>

<p>至子桑之门，则若歌若哭，鼓琴曰：「父邪！母邪！天乎！人乎！」有不任其声而趋举其诗焉<span class="annotation-group">
  <span class="annotation-btn" data-type="疏" data-content="任，堪也。趋，卒疾也。子桑既遭饥馑，故发琴声，问此饥贫从谁而得，为关父母？为是人天？此则歌哭之辞也。不堪此举，又卒尔诗咏也。">【疏】</span>
  <span class="annotation-btn" data-type="释文" data-content="《有不任》音壬。《其声而趋》七住反。《举其诗焉》崔云：不任其声，惫也；趋举其诗，无音曲也。">【释文】</span>
</span>。</p>

<p>子舆入，曰：「子之歌诗，何故若是<span class="annotation-group">
  <span class="annotation-btn" data-type="注" data-content="嫌其有情，所以趋出远理也。">【注】</span>
  <span class="annotation-btn" data-type="疏" data-content="一于死生，忘于哀乐，〔相与〕于无相与，方外之交。今子歌诗，似有怨望，故入门惊怪，问其所由也。">【疏】</span>
</span>？」</p>

<p>曰：「吾思夫使我至此极者而弗得也。父母岂欲吾贫哉？天无私覆，地无私载，天地岂私贫我哉？求其为之者而不得也。然而至此极者，命也夫<span class="annotation-group">
  <span class="annotation-btn" data-type="注" data-content="言物皆自然，无为之者也。">【注】</span>
  <span class="annotation-btn" data-type="疏" data-content="夫父母慈造，不欲饥冻；天地无私，岂独贫我！思量主宰，皆是自然，寻求来由，竟无兆朕。而使我至此穷极者，皆我之赋命也，亦何惜之有哉！">【疏】</span>
</span>！」</p>

</div>

 <a href="https://zhixingshuyuan-dev.github.io/ChineseClassicsReading/">主页 Homepage</a>

  
<!-- 弹窗 -->
<div id="overlay">
  <div id="popup">
    <span class="close-btn" title="关闭">×</span>
    <div id="popup-title"></div>
    <div id="popup-content"></div>
  </div>
</div>

<script>
  // 获取所有注解按钮
  const buttons = document.querySelectorAll('.annotation-btn');
  const overlay = document.getElementById('overlay');
  const popup = document.getElementById('popup');
  const popupTitle = document.getElementById('popup-title');
  const popupContent = document.getElementById('popup-content');
  const closeBtn = popup.querySelector('.close-btn');

  // 拖拽功能变量
  let isDragging = false;
  let offsetX, offsetY;

  // 开始拖拽
  popup.addEventListener('mousedown', (e) => {
    if (e.target === closeBtn) return;
    isDragging = true;
    offsetX = e.clientX - popup.getBoundingClientRect().left;
    offsetY = e.clientY - popup.getBoundingClientRect().top;
    popup.style.cursor = 'grabbing';
  });

  // 拖拽中
  document.addEventListener('mousemove', (e) => {
    if (!isDragging) return;
    popup.style.left = (e.clientX - offsetX) + 'px';
    popup.style.top = (e.clientY - offsetY) + 'px';
    popup.style.transform = 'none'; // 移除居中定位
  });

  // 结束拖拽
  document.addEventListener('mouseup', () => {
    isDragging = false;
    popup.style.cursor = 'move';
  });

  buttons.forEach(btn => {
    btn.addEventListener('click', (e) => {
      const type = btn.getAttribute('data-type');
      const content = btn.getAttribute('data-content');
      popupTitle.textContent = type;
      popupContent.innerHTML = content.replace(/\n/g, '<br>');
      
      // 显示弹窗
      overlay.style.display = 'flex';
      
      // 初始居中定位
      popup.style.left = '50%';
      popup.style.top = '50%';
      popup.style.transform = 'translate(-50%, -50%)';
      
      e.stopPropagation();
    });
  });

  closeBtn.addEventListener('click', () => {
    overlay.style.display = 'none';
  });

  // 点击遮罩层关闭弹窗
  overlay.addEventListener('click', (e) => {
    if (e.target === overlay) {
      overlay.style.display = 'none';
    }
  });
</script>

</body>
</html>
