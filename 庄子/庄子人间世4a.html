<!DOCTYPE html>
<html lang="zh">
<head>
<meta charset="UTF-8" />
<title>庄子集释卷二中 - 深色版</title>
<style>
  body { 
    font-family: "宋体", serif; 
    line-height: 1.8;
    font-size: 1.8em;
    background-color: #222;
    color: #ddd;
    padding: 20px;
  }
  .text { 
    max-width: 900px; 
    margin:  auto;
    padding: 20px;
    background-color: #333;
    border-radius: 8px;
    box-shadow: 0 0 15px rgba(0,0,0,0.5);
  }
  .annotation-btn {
    display: inline-block;
    background: #444;
    border: 1px solid #666;
    border-radius: 3px;
    padding: 0 4px;
    margin: 0 2px;
    cursor: pointer;
    font-size: 0.6em;
    color: #55aaff;
    vertical-align: middle;
  }
  .annotation-group {
    display: inline-flex;
    flex-wrap: nowrap;
    vertical-align: middle;
  }
  #overlay {
    position: fixed;
    top: 0; left: 0; right: 0; bottom: 0;
    background: rgba(0,0,0,0.5);
    display: none;
    justify-content: center;
    align-items: center;
    z-index: 9999;
  }
  #popup {
    background: #444;
    max-width: 700px;
    padding: 25px;
    border-radius: 8px;
    box-shadow: 0 0 20px rgba(0,0,0,0.8);
    position: absolute;
    font-size: 0.7em;
    line-height: 1.6;
    color: #eee;
    border: 1px solid #666;
    cursor: move;
  }
  #popup-title {
    font-weight: bold;
    margin-bottom: 10px;
    color: #55aaff;
    border-bottom: 1px solid #666;
    padding-bottom: 5px;
  }
  #popup .close-btn {
    position: absolute;
    top: 10px; right: 15px;
    font-size: 24px;
    font-weight: bold;
    cursor: pointer;
    color: #999;
  }
  #popup .close-btn:hover {
    color: #ddd;
  }
  h1 {
    text-align: center;
    color: #f8f8f8;
    margin-bottom: 30px;
    border-bottom: 2px solid #555;
    padding-bottom: 10px;
  }
  h2 {
    color: #f0f0f0;
    border-bottom: 1px solid #555;
    padding-bottom: 5px;
  }
  ruby {
    ruby-position: under;
  }
  rt {
    font-size: 0.5em;
    color: #aaa;
  }
</style>
</head>
<body>
<div class="text">
<h1>庄子集释卷二中</h1>
<h2>内篇人间世第四<span class="annotation-group">
  <span class="annotation-btn" data-type="注" data-content="与人群者，不得离人。然人间之变故，世世异宜，唯无心而不自用者，为能随变所适而不荷其累也。">【注】</span>
  <span class="annotation-btn" data-type="释文" data-content="《人间世》此人闲见事，世所常行者也。◎庆藩案〔文选〕潘安仁秋兴赋注引司马云：言处人间之宜，居乱世之理，与人群者不得离人。然人间之事故，与世异宜，唯无心而不自用者，为能唯变所适而何足累。释文阙。">【释文】</span>
</span></h2>

<p>颜回见仲尼，请行<span class="annotation-group">
  <span class="annotation-btn" data-type="疏" data-content="姓颜，名回，字子渊，鲁人也；孔子三千门人之中，总四科入室弟子也。仲尼者，姓孔，名丘，字仲尼，亦鲁人，殷汤之后，生衰周之世，有圣德，即颜回之师也。其根由事迹，遍在儒史，今既解释庄子，意在玄虚，故不复委碎载之耳。然人间事绪，纠纷实难，接物利他，理在不易，故寄颜孔以显化导之方，托此圣贤以明心斋之术也。孔圣颜贤耳。">【疏】</span>
  <span class="annotation-btn" data-type="释文" data-content="《颜回》孔子弟子，姓颜，名回，字子渊，鲁人也。">【释文】</span>
</span>。</p>

<p>曰："奚之<span class="annotation-group">
  <span class="annotation-btn" data-type="疏" data-content="奚，何也。〔之〕，适也。质问颜回欲往何处耳。">【疏】</span>
</span>？"</p>

<p>曰："将之卫<span class="annotation-group">
  <span class="annotation-btn" data-type="疏" data-content="卫，即殷纣之都，又是康叔之封，今汲郡卫州是也。此则颜答孔问欲行之所也。">【疏】</span>
</span>。"</p>

<p>曰："奚为焉<span class="annotation-group">
  <span class="annotation-btn" data-type="疏" data-content="欲往卫国，何所云为？重责颜生行李意谓矣。">【疏】</span>
</span>？"</p>

<p>曰："回闻卫君，其年壮，其行独<span class="annotation-group">
  <span class="annotation-btn" data-type="注" data-content="不与民同欲也。">【注】</span>
  <span class="annotation-btn" data-type="疏" data-content="卫君，即灵公之子蒯聩也，荒淫昏乱，纵情无道。其年少壮而威猛可畏，独行凶暴而不顺物心。颜子述己所闻以答尼父。">【疏】</span>
  <span class="annotation-btn" data-type="释文" data-content="《卫君》司马云：卫庄公蒯聩也。案左传，卫庄公以鲁哀十五年冬始入国，时颜回已死，不得为庄公，盖是出公辄也。《其行》下孟反。《独》崔云：自专也。向云：与人异也。郭云：不与人同欲。">【释文】</span>
</span>；轻用其国<span class="annotation-group">
  <span class="annotation-btn" data-type="注" data-content="夫人君者，动必乘人，一怒则伏尸流血，一喜则轩冕塞路。故君人者之用国，不可轻之也。">【注】</span>
  <span class="annotation-btn" data-type="疏" data-content="夫民为邦本，本固则邦宁。不能爱重黎元，方欲轻蔑其用，欲不颠覆，其可得乎！">【疏】</span>
</span>，而不见其过<span class="annotation-group">
  <span class="annotation-btn" data-type="注" data-content="莫敢谏也。">【注】</span>
  <span class="annotation-btn" data-type="疏" data-content="强足以距谏，辨足以饰非，故百姓惶惧而吞声，有过而无敢谏者也。">【疏】</span>
</span>；轻用民死<span class="annotation-group">
  <span class="annotation-btn" data-type="注" data-content="轻用之于死地。">【注】</span>
  <span class="annotation-btn" data-type="疏" data-content="不凝动静，泰然自安，乃轻用国民，投诸死地也。">【疏】</span>
</span>，死者以国量乎泽若蕉<span class="annotation-group">
  <span class="annotation-btn" data-type="注" data-content="举国而输之死地，不可称数，视之若草芥也。">【注】</span>
  <span class="annotation-btn" data-type="疏" data-content="蕉，草芥也。或征战屡兴，或赋税烦重，而死者其数极多。语其多少，以国为量，若举为数，造次难悉。纵恣一身，不恤百姓，视于国民，如薮泽之中草芥者也。">【疏】</span>
  <span class="annotation-btn" data-type="释文" data-content="《国量》音亮。李力章反。《若蕉》似遥反。徐在尧反。向云：草芥也。崔云：芟刈也，其泽如见芟夷，言野无青草。◎卢文弨曰：蕉亦同樵，故可训芟夷。◎家世父曰：蕉与焦通。风俗通，水草交厝，名之为泽。若焦者，水竭草枯，如火●然，即诗如惔如焚之意。左传成九年，虽有姬姜，无弃蕉萃，班固宾戏，朝而荣华，夕而焦瘁。蕉焦字通。博雅：蕉，黑也，亦通焦。陆氏音义引向云艸芥也，崔云芟刈也，并误。《称数》所主反。">【释文】</span>
</span>，民其无如矣<span class="annotation-group">
  <span class="annotation-btn" data-type="注" data-content="无所依归。">【注】</span>
  <span class="annotation-btn" data-type="疏" data-content="君上无道，臣子饥荒，非但无可柰何，亦乃无所归往也。">【疏】</span>
</span>。回尝闻之夫子曰：'治国去之，乱国就之，医门多疾。'愿以所闻思其则，庶几其国有瘳乎！<span class="annotation-group">
  <span class="annotation-btn" data-type="疏" data-content="庶，冀也。几，近也。瘳，愈也。治邦宁谧，不假匡扶；乱国孤危，应须规谏。颜生今将化卫，是以述昔所闻，思其禀受法言，冀其近于善道。譬彼医门，多能救疾，方兹贤士，必能拯难，荒淫之疾，庶其瘳愈者也。">【疏】</span>
  <span class="annotation-btn" data-type="释文" data-content="《治国》直吏反。《医门》于其反。《思其则》绝句。崔李云：则，法也。《有瘳》丑由反。李云：愈也。">【释文】</span>
</span>"</p>

<p>仲尼曰："譆！若殆往而刑耳<span class="annotation-group">
  <span class="annotation-btn" data-type="注" data-content="其道不足以救彼患。">【注】</span>
  <span class="annotation-btn" data-type="疏" data-content="譆，怪笑声也。若，汝也。殆，近也。孔子哂其术浅，未足化他，汝若往于卫，必遭刑戮者也。">【疏】</span>
  <span class="annotation-btn" data-type="释文" data-content="《譆》音熙，又于其反。">【释文】</span>
</span>！</p>

<p>夫道不欲杂<span class="annotation-group">
  <span class="annotation-btn" data-type="注" data-content="宜正得其人。">【注】</span>
</span>，杂则多，多则扰，扰则忧，忧而不救<span class="annotation-group">
  <span class="annotation-btn" data-type="注" data-content="若夫不得其人。则虽百医守病，适足致疑而不能一愈也。">【注】</span>
  <span class="annotation-btn" data-type="疏" data-content="夫灵通之道，唯在纯粹。必其喧杂则事绪繁多，事多则中心扰乱，心中扰乱则忧患斯起。药病既乖，彼此俱困，己尚不立，焉能救物哉！">【疏】</span>
</span>。古之至人，先存诸己而后存诸人<span class="annotation-group">
  <span class="annotation-btn" data-type="注" data-content="有其具，然后可以接物也。">【注】</span>
  <span class="annotation-btn" data-type="疏" data-content="诸，于也。存，立也。古昔至德之人，虚怀而游世间，必先安立己道，然后拯救他人，未有己身不存而能接物者也。援引古人，以为鉴诫。">【疏】</span>
</span>。所存于己者未定，何暇至于暴人之所行<span class="annotation-group">
  <span class="annotation-btn" data-type="注" data-content="不虚心以应物，而役思以犯难，故知其所存于己者未定也。夫唯外其知以养真，寄妙当于群才，功名归物而患虑远身，然后可以至于暴人之所行也。">【注】</span>
  <span class="annotation-btn" data-type="疏" data-content="夫唯虚心以应务，忘智以养真，寄当于群才，归功于万物者，方可处涉人间，逗机行化也。今颜回存立己身，犹未安定，是非喜怒，勃战胸中，有何（庸）〔容〕暇，辄至于卫，欲谏暴君！此行未可也。">【疏】</span>
  <span class="annotation-btn" data-type="释文" data-content="《役思》息嗣反。《远身》于万反。">【释文】</span>
</span>！</p>

<p>且若亦知夫德之所荡而知之所为出乎哉？德荡乎名，知出乎争。<span class="annotation-group">
  <span class="annotation-btn" data-type="注" data-content="德之所以流荡者，矜名故也；知之所以横出者，争善故也。虽复桀跖，其所矜惜，无非名善也。">【注】</span>
  <span class="annotation-btn" data-type="疏" data-content="汝颇知德荡智出所由乎哉？夫德之所以流荡丧真，为矜名故也；智之所以横出逾分者，争善故也。夫唯善恶两忘，名实双遣者，故能（万）〔至〕德不荡，至智不出者也。">【疏】</span>
  <span class="annotation-btn" data-type="释文" data-content="《而知》音智。下及注同。《所为》于伪反。《争善》此及下争名二字依字读。《虽复》扶又反。下皆同。《桀跖》之石反。桀，夏王也。跖，盗跖也。">【释文】</span>
</span>名也者，相轧也；知也者，争之器也。二者凶器，非所以尽行也<span class="annotation-group">
  <span class="annotation-btn" data-type="注" data-content="夫名智者，世之所用也。而名起则相（札）〔轧〕，智用则争兴，故遗名知而后行可尽也。">【注】</span>
  <span class="annotation-btn" data-type="疏" data-content="札，伤也。夫矜名则更相毁损，显智则争竞路兴。故二者并凶祸之器，（尽）不可〔尽〕行于世。">【疏】</span>
  <span class="annotation-btn" data-type="释文" data-content="《相札》徐于八反，又侧列反。李云：折也。崔云：夭也。亦作轧。崔又云：或作礼，相宾礼也。◎卢文弨曰：今本作轧。◎庆藩案相札，犹言相甲也。广雅：札，甲也；今本札讹作礼。又：车搹，焦札也；太平御览引作鵻礼，钞本引作鹪礼。古礼字作胶，与札相似，札讹为胶，后人又改为礼耳。（今本广雅作鷦𢜪，亦札之讹。）崔撰札或作礼，亦沿札胶形似而误。（淮南说林篇鸟力胜日而服于●礼，礼亦为札之讹。）">【释文】</span>
</span>。</p>

<p>且德厚信矼，未达人气，名闻不争，未达人心<span class="annotation-group">
  <span class="annotation-btn" data-type="疏" data-content="矼，确实也。假且道德纯厚，信行确实，芳名令闻，不与物争，而卫君素性顽愚，凶悖少鉴，既未达颜回之意气，岂识匡扶之心乎！">【疏】</span>
  <span class="annotation-btn" data-type="释文" data-content="《信矼》徐古江反。崔音控。简文云：��实貌。">【释文】</span>
</span>。而强以仁义绳墨之言术暴人之前者，是以人恶有其美也<span class="annotation-group">
  <span class="annotation-btn" data-type="注" data-content="夫投人夜光，鲜不按剑者，未达故也。今回之德信与其不争之名，彼所未达也，而强以仁义准绳于彼，彼将谓回欲毁人以自成为也。是故至人不役志以经世，而虚心以应物，诚信著于天地，不争畅于万物，然后万物归怀，天地不逆，故德音发而天下响会，景行彰而六合俱应，而后始可以经寒暑，涉治乱，而不与逆鳞迕也。">【注】</span>
  <span class="annotation-btn" data-type="疏" data-content="绳墨之言，即五德圣智也。回之德性，卫君未达，而强用仁义之术行于暴人之前，所述先王美言，必遭卫君憎恶，故不可也。">【疏】</span>
  <span class="annotation-btn" data-type="释文" data-content="《而强》其两反。注同。◎卢文弨曰：今本作彊。书内并同，不重出。◎家世父曰：祭义结诸心形诸色而术省之，郑注：术当作述。术暴人之前，犹言述诸暴人之前。《人恶有》乌路反。下恶不肖及注同。崔本有作育，云：卖也。◎俞樾曰：释文恶音乌路反，非也。美恶相对为文，当读如本字。有者，育字之误。释文云，崔本作育，云卖也。说文贝部：●，●也，读若育。此育字即●之假字，经传每以鬻为之，鬻亦音育也。以人恶育其美，谓以人之恶鬻己之美也。《鲜不》息浅反。《涉治》直吏反。《迕》音误。">【释文】</span>
</span>，命之曰菑人。菑人者，人必反菑之<span class="annotation-group">
  <span class="annotation-btn" data-type="注" data-content="适不信受，则谓与己争名而反害之。">【注】</span>
  <span class="annotation-btn" data-type="疏" data-content="命，名也。卫侯不达汝心，谓汝菑害于己，既遭疑贰，必被反菑故也。">【疏】</span>
  <span class="annotation-btn" data-type="释文" data-content="《菑》音灾。下皆同。">【释文】</span>
</span>，若殆为人菑夫！且苟为悦贤而恶不肖，恶用而求有以异<span class="annotation-group">
  <span class="annotation-btn" data-type="注" data-content="苟能悦贤恶愚，闻义而服，便为明君也。苟为明君，则不（若）〔苦〕无贤臣，汝往亦不足复奇；如其不尔，往必受害。故以有心而往，无往而可；无心而应，其应自来，则无往而不可也。">【注】</span>
  <span class="annotation-btn" data-type="疏" data-content="殆，近也。夫，叹也。汝若往卫，必近危亡，为暴人所灾害，深可叹也。且卫侯苟能悦爱贤人，憎恶不肖，故当朝多君子，屏黜小人，已有忠臣，何求于汝！汝至于彼，亦何异彼人！既与无异，去便无益。">【疏】</span>
  <span class="annotation-btn" data-type="释文" data-content="《菑夫》音扶。《不肖》音笑，徐苏叫反。似也。《恶用》音乌。">【释文】</span>
</span>？若唯无诏，王公必将乘人而斗其捷。<span class="annotation-group">
  <span class="annotation-btn" data-type="注" data-content="汝唯有寂然不言耳，言则王公必乘人以君人之势而角其捷辩，以距谏饰非也。">【注】</span>
  <span class="annotation-btn" data-type="疏" data-content="诏，言也。王公，卫侯也。汝若行卫，唯当默尔不言，若有箴规，必遭戮辱。且卫侯恃千乘之势，用五等之威，饰非距谏，斗其捷辩，汝既恐怖，何暇匡扶也！">【疏】</span>
  <span class="annotation-btn" data-type="释文" data-content="《若唯》郭如字，一音唯癸反。《无诏》绝句。诏，告也，言也。崔本作詻，音覦，云：逆击曰詻。《王公必将乘人》绝句。《而斗其捷》在接反。崔读若唯无詻王公绝句，必将乘人而斗绝句。捷作接，其接，引续也。">【释文】</span>
</span>而目将荧之<span class="annotation-group">
  <span class="annotation-btn" data-type="注" data-content="其言辩捷，使人眼眩也。">【注】</span>
  <span class="annotation-btn" data-type="疏" data-content="荧，眩也。卫侯虽荒淫暴虐，而甚俊辩聪明，加持人君之威，陵藉忠谏之士，故颜回心生惶怖，眼目眩惑者也。">【疏】</span>
  <span class="annotation-btn" data-type="释文" data-content="《荧之》户扃反。向崔本作营，音荧。◎庆藩案营荧字，古通用，皆●之借字也。说文：●，惑也，从目，荧省声。玉篇：●，唯并胡亭二切。字或作荧，通作营，又通作荣。史记孔子世家匹夫而荧惑诸侯，荧，司马贞本作营。汉书吴王濞传、淮南王安传营惑，史记并作荧惑。否象传不可荣以禄，虞翻本荣作营，谓不可惑以禄也。汉书礼乐志（莹）〔营〕乱富贵之耳目，汉纪（莹）〔营〕作荣。皆其证。《眼眩》玄遍反。">【释文】</span>
</span>，而色将平之<span class="annotation-group">
  <span class="annotation-btn" data-type="注" data-content="不能复自异于彼也。">【注】</span>
  <span class="annotation-btn" data-type="疏" data-content="纵有谏心，不敢显异，颜色靡顺，与彼和平。">【疏】</span>
</span>，口将营之<span class="annotation-group">
  <span class="annotation-btn" data-type="注" data-content="自救解不暇。">【注】</span>
  <span class="annotation-btn" data-type="疏" data-content="卫侯位望既高，威严可畏，颜生恐祸及己，忧惧百端，所以口舌自营，略无容暇。">【疏】</span>
</span>，容将形之<span class="annotation-group">
  <span class="annotation-btn" data-type="疏" data-content="形，见也。既惧灾害，故委顺面从，擎跽曲拳，形迹斯见也。">【疏】</span>
  <span class="annotation-btn" data-type="释文" data-content="《容将形之》谓擎跽也。">【释文】</span>
</span>，心且成之<span class="annotation-group">
  <span class="annotation-btn" data-type="注" data-content="乃且释己以从彼也。">【注】</span>
  <span class="annotation-btn" data-type="疏" data-content="岂直外形从顺，亦乃内心和同，不能进善而更成彼恶故也。">【疏】</span>
</span>。是以火救火，以水救水，名之曰益多<span class="annotation-group">
  <span class="annotation-btn" data-type="注" data-content="适不能救，乃更足以成彼之威。">【注】</span>
  <span class="annotation-btn" data-type="疏" data-content="以，用也。夫用火救火，猛燎更增；用水救水，波浪弥甚。故颜子之行，适足成卫侯之暴，不能匡劝，可谓益多也">【疏】</span>
</span>，顺始无穷<span class="annotation-group">
  <span class="annotation-btn" data-type="注" data-content="寻常守故，未肯变也。">【注】</span>
</span>，若殆以不信厚言，必死于暴人之前矣<span class="annotation-group">
  <span class="annotation-btn" data-type="注" data-content="未信而谏，虽厚言为害。">【注】</span>
  <span class="annotation-btn" data-type="疏" data-content="汝之忠厚之言，近不信用，则虽诚心献替，而必遭刑戮于暴虐君人之前矣。">【疏】</span>
</span>！</p>

<p>且昔者桀杀关龙逢，纣杀王子比干，是皆修其身以下伛拊人之民，以下拂其上者也<span class="annotation-group">
  <span class="annotation-btn" data-type="注" data-content="龙逢比干，居下而任上之忧，非其事者也。">【注】</span>
  <span class="annotation-btn" data-type="疏" data-content="谥法，贼民多杀曰桀，残义损善曰纣。姓关，字龙逢，夏桀之贤臣，尽诚而遭斩首。比干，殷纣之庶叔，忠谏而被割心。伛拊，犹爱养也。拂，逆戾也。此二子者，并古昔良佐，修饰其身，仗行忠节，以臣下之位，忧君上之民，臣有德而君无道，拂戾其君，咸遭戮辱。援古证今，足为龟镜。是知颜回化卫，理未可行也。">【疏】</span>
  <span class="annotation-btn" data-type="释文" data-content="《关龙逢》夏桀之贤臣。《王子比干》殷纣之叔父。《以下》遐嫁反。《伛》纡甫反。《拊》徐向音抚。李云：伛拊，谓怜爱之也。崔云：犹呕呴，谓养也。《拂其》符弗反。崔云：违也。又芳弗反。">【释文】</span>
</span>，故其君因其修以挤之。是好名者也<span class="annotation-group">
  <span class="annotation-btn" data-type="注" data-content="不欲令臣有胜君之名也。">【注】</span>
  <span class="annotation-btn" data-type="疏" data-content="挤，坠也，陷也，毒也。夏桀殷纣，无道之君，自不揣量，犹贪令誉，故因贤臣之修饰，肆其鸩毒而陷之。意在争名逐利，遂至于此故也。">【疏】</span>
  <span class="annotation-btn" data-type="释文" data-content="《以挤》徐子计反，又子礼反。司马云：毒也。一云：陷也。方言云：灭也。简文云：排也。《是好》呼报反。《欲令》力呈反。">【释文】</span>
</span>。昔者尧攻丛枝、胥敖，禹攻有扈，国为虚厉，身为刑戮，其用兵不止，其求实无已。是皆求名实者也，而独不闻之乎<span class="annotation-group">
  <span class="annotation-btn" data-type="注" data-content="夫暴君非徒求恣其欲，复乃求名，但所求者非其道耳。">【注】</span>
  <span class="annotation-btn" data-type="疏" data-content="尧禹二君，已具前解。丛枝，胥敖，有扈，并是国名。有扈者，今雍州鄠县是也。宅无人曰虚，鬼无后曰厉。言此三国之君，悉皆无道，好起兵戈，征伐他国。岂唯贪求实利，亦乃规觅虚名，遂使境土丘虚，人民绝灭，身遭刑戮，宗庙颠殒。贪名求实，一至如斯，今古共知，汝独不闻也。">【疏】</span>
  <span class="annotation-btn" data-type="释文" data-content="《丛支》才公反。◎卢文弨曰：今本作枝。《有扈》音户。司马云：国名，在始平郡。案即今京兆鄠县也。《虚厉》如字，又音墟。李云：居宅无人曰虚，死而无后为厉。◎庆藩案虚厉即虚戾也。墨子鲁问篇是以国为虚戾，赵策齐为虚戾，均作戾。戾厉古音义通。诗小雅节南山篇降此大戾，大雅瞻卬篇戾作厉。小宛翰飞戾天，文选西都赋〔注〕引韩诗作厉。孟子滕文公篇狼戾，盐铁论未通篇作梁厉。皆其证。">【释文】</span>
</span>？名实者，圣人之所不能胜也，而况若乎<span class="annotation-group">
  <span class="annotation-btn" data-type="注" data-content="惜名贪欲之君，虽复尧禹，不能胜化也，故与众攻之，而汝乃欲空手而往，化之以道哉？">【注】</span>
  <span class="annotation-btn" data-type="疏" data-content="夫庸人暴主，贪利求名，虽尧禹圣君，不能怀之以德，犹兴兵众，问罪夷凶。况颜子匹夫，空手行化，不然之理，亦在无疑故也。">【疏】</span>
</span>！</p>

<p>虽然，若必有以也，尝以语我来<span class="annotation-group">
  <span class="annotation-btn" data-type="疏" data-content="尝，试也。汝之化道，虽复未弘，既欲请行，必有所以，试陈汝意，告语我来。">【疏】</span>
  <span class="annotation-btn" data-type="释文" data-content="《语我》鱼据反。下同。◎卢文弨曰：旧作鱼豫反，讹。今改正。">【释文】</span>
</span>！"</p>

<p>颜回曰："端而虚<span class="annotation-group">
  <span class="annotation-btn" data-type="注" data-content="正其形而虚其心也。">【注】</span>
  <span class="annotation-btn" data-type="疏" data-content="端正其形，尽人臣之敬；虚豁心虑，竭匡谏之诚。既承高命，敢述所以耳。">【疏】</span>
</span>，勉而一<span class="annotation-group">
  <span class="annotation-btn" data-type="注" data-content="言逊而不二也。">【注】</span>
  <span class="annotation-btn" data-type="疏" data-content="勉厉身心，尽诚奉国，言行忠谨，才无差二。">【疏】</span>
</span>，则可乎<span class="annotation-group">
  <span class="annotation-btn" data-type="疏" data-content="如前二术，可以行不？">【疏】</span>
</span>？"</p>

<p>曰："恶！恶可<span class="annotation-group">
  <span class="annotation-btn" data-type="注" data-content="言未可也。">【注】</span>
  <span class="annotation-btn" data-type="疏" data-content="恶恶，犹于何也，于何而可，言未可也。">【疏】</span>
  <span class="annotation-btn" data-type="释文" data-content="《恶恶》皆音乌，下同。">【释文】</span>
</span>！夫以阳为充孔扬<span class="annotation-group">
  <span class="annotation-btn" data-type="注" data-content="言卫君亢阳之性充张于内而甚扬于外，强御之至也。">【注】</span>
  <span class="annotation-btn" data-type="疏" data-content="阳，刚猛也。充，满也。孔，甚也。言卫君以刚猛之性满实内心，强暴之甚，彰扬外迹。">【疏】</span>
</span>，采色不定<span class="annotation-group">
  <span class="annotation-btn" data-type="注" data-content="喜怒无常。">【注】</span>
  <span class="annotation-btn" data-type="疏" data-content="顺心则喜，违意则嗔，神采气色，曾无定准。">【疏】</span>
</span>，常人之所不违<span class="annotation-group">
  <span class="annotation-btn" data-type="注" data-content="莫之敢逆。">【注】</span>
  <span class="annotation-btn" data-type="疏" data-content="为性暴虐，威猛寻常，谏士贤人，讵能逆迕！">【疏】</span>
</span>，因案人之所感，以求容与其心<span class="annotation-group">
  <span class="annotation-btn" data-type="注" data-content="夫顽强之甚，人以快事感己，己陵藉而乃抑挫之，以求从容自放而遂其侈心也。">【注】</span>
  <span class="annotation-btn" data-type="疏" data-content="案，抑也。容与，犹放纵也。人以快善之事箴规感动，君乃因其忠谏而抑挫之，以求快乐纵容，遂其荒淫之意也。">【疏】</span>
  <span class="annotation-btn" data-type="释文" data-content="《挫之》子卧反。《从容》七容反。">【释文】</span>
</span>。名之曰日渐之德不成，而况大德乎<span class="annotation-group">
  <span class="annotation-btn" data-type="注" data-content="言乃少多，无回降之胜也。">【注】</span>
  <span class="annotation-btn" data-type="疏" data-content="卫侯无道，其来已久。日将渐渍之德，尚不能成，况乎鸿范圣明，如何可望也！">【疏】</span>
</span>！将执而不化<span class="annotation-group">
  <span class="annotation-btn" data-type="注" data-content="故守其本意也。">【注】</span>
  <span class="annotation-btn" data-type="疏" data-content="饰非暗主，不能从（人）谏如流，固执本心，谁肯变恶为善者也。">【疏】</span>
</span>，外合而内不訾，其庸讵可乎<span class="annotation-group">
  <span class="annotation-btn" data-type="注" data-content="外合而内不訾，即向之端虚而勉一耳，言此未足以化之。">【注】</span>
  <span class="annotation-btn" data-type="疏" data-content="外形擎跽，以尽足恭，内心顺从，不敢訾毁。以此请行，行何利益，化卫之道，庸讵可乎！斯则斥前端虚之术未宜行用之矣。">【疏】</span>
  <span class="annotation-btn" data-type="释文" data-content="《不訾》向徐音紫。崔云：毁也。">【释文】</span>
</span>！"</p>

<p>"然则我内直而外曲，成而上比<span class="annotation-group">
  <span class="annotation-btn" data-type="注" data-content="颜回更说此三条也。">【注】</span>
  <span class="annotation-btn" data-type="疏" data-content="前陈二事，已被诋诃，今设三条，庶其允合。此标题目，下释其义，颜生述己以简宣尼是也。">【疏】</span>
  <span class="annotation-btn" data-type="释文" data-content="《而上》时掌反。下同。">【释文】</span>
</span>。内直者，与天为徒。与天为徒者，知天子之与己皆天之所子，而独以己言蕲乎而人善之，蕲乎而人不善之邪<span class="annotation-group">
  <span class="annotation-btn" data-type="注" data-content="物无贵贱，得生一也。故善与不善，付之公当耳，一无所求于人也。">【注】</span>
  <span class="annotation-btn" data-type="疏" data-content="此下释义。蕲，求也。言我内心质素诚直，共自然之理而为徒类。是知帝王与我，皆禀天然，故能忘贵贱于君臣，遗善恶于荣辱，复矜名以避恶，求善于他人乎？具此虚怀，庶其合理。">【疏】</span>
  <span class="annotation-btn" data-type="释文" data-content="《蕲乎》音祈。">【释文】</span>
</span>？若然者，人谓之童子，是之谓与天为徒<span class="annotation-group">
  <span class="annotation-btn" data-type="注" data-content="依乎天理，推己信命，若婴儿之直往也。">【注】</span>
  <span class="annotation-btn" data-type="疏" data-content="然，如此也。童子，婴儿也。若如向说，推理直前，行比婴儿，故人谓之童子。结成前义，故是之谓与天为徒也。">【疏】</span>
</span>。外曲者，与人之为徒也。擎跽曲拳，人臣之礼也，人皆为之，吾敢不为邪！为人之所为者，人亦无疵焉<span class="annotation-group">
  <span class="annotation-btn" data-type="疏" data-content="夫外形委曲，随顺世间者，将人伦为徒类也。擎手跽足，磬折曲躬，俯仰拜伏者，人臣之礼也。而和同尘垢，污隆任物，人皆行此，我独不为邪！是以为人所为，故人无怨疾也。">【疏】</span>
  <span class="annotation-btn" data-type="释文" data-content="《擎》徐其惊反。《跽》徐其里反。说文云：长跪也。《曲拳》音权。《无疵》才斯反。">【释文】</span>
</span>，是之谓与人为徒<span class="annotation-group">
  <span class="annotation-btn" data-type="注" data-content="外形委曲，随人事之所当为者也。">【注】</span>
  <span class="annotation-btn" data-type="疏" data-content="此结前也。">【疏】</span>
</span>。成而上比者，与古为徒<span class="annotation-group">
  <span class="annotation-btn" data-type="注" data-content="成于今而比于古也。">【注】</span>
  <span class="annotation-btn" data-type="疏" data-content="忠谏之事，乃成于今，君臣之义，上比于古，故与古之忠臣比干等类，是其义也。">【疏】</span>
</span>。其言虽教，谪之实也<span class="annotation-group">
  <span class="annotation-btn" data-type="注" data-content="虽是常教，实有讽责之旨。">【注】</span>
  <span class="annotation-btn" data-type="疏" data-content="谪，责也。所陈之言，虽是教迹，论其意旨，实有讽责之心也。">【疏】</span>
  <span class="annotation-btn" data-type="释文" data-content="《谪之》直革反。《讽责》非凤反。">【释文】</span>
</span>。古之有也，非吾有也<span class="annotation-group">
  <span class="annotation-btn" data-type="疏" data-content="夐古以来，有此忠谏，非我今日独起箴规者也。">【疏】</span>
</span>。若然者，虽直而不病<span class="annotation-group">
  <span class="annotation-btn" data-type="注" data-content="寄直于古，故无以病我也。">【注】</span>
  <span class="annotation-btn" data-type="疏" data-content="若忠谏之道，自古有之，我今诚直，亦幸无忧累。">【疏】</span>
</span>，是之谓与古为徒<span class="annotation-group">
  <span class="annotation-btn" data-type="疏" data-content="此结前也。">【疏】</span>
</span>。若是则可乎<span class="annotation-group">
  <span class="annotation-btn" data-type="疏" data-content="呈此三条，未知可不？">【疏】</span>
</span>？"</p>

<p>仲尼曰："恶！恶可！大多政，法而不谍<span class="annotation-group">
  <span class="annotation-btn" data-type="注" data-content="当理无二，而张三条以政之，与事不冥也。">【注】</span>
  <span class="annotation-btn" data-type="疏" data-content="谍，条理也，当也。法苟当理，不俟多端，政设三条，大伤繁冗。于理不当，亦不安恬，故于何而可也。">【疏】</span>
  <span class="annotation-btn" data-type="释文" data-content="《大多》音泰，徐敕佐反。崔本作太。《不谍》徐徒协反，向吐颊反。李云：安也。崔云：间谍也。◎俞樾曰：政字绝句。大多政者，郭注所谓当理无二而张三条以政之也。法而不谍，四字为句。列御寇篇形谍成光，释文曰：谍，便僻也。此谍字义与彼同，谓有法度而不便僻也。李训安，崔训间谍，并失其义。">【释文】</span>
</span>，虽固亦无罪。<span class="annotation-group">
  <span class="annotation-btn" data-type="注" data-content="虽未弘大，亦且不见咎责。">【注】</span>
  <span class="annotation-btn" data-type="疏" data-content="设此三条，虽复固陋，既未行李，亦幸无咎责者也。">【疏】</span>
</span>虽然，止是耳矣，夫胡可以及化<span class="annotation-group">
  <span class="annotation-btn" data-type="注" data-content="罪则无矣，化则未也。">【注】</span>
  <span class="annotation-btn" data-type="疏" data-content="胡，何也。颜回化卫，止有是法，才可独善，未及济时，故何可以及化也。又解：若止而勿行，于理便是，如其适卫，必自遭殆也。">【疏】</span>
</span>！犹师心者也<span class="annotation-group">
  <span class="annotation-btn" data-type="注" data-content="挟三术以适彼，非无心而付之天下也。">【注】</span>
  <span class="annotation-btn" data-type="疏" data-content="夫圣人虚己，应时无心，譬彼明镜，方兹虚谷。今颜回预作言教，方思虑可不，既非忘淡薄，故知师其有心也。">【疏】</span>
  <span class="annotation-btn" data-type="释文" data-content="《挟三》户牒反。">【释文】</span>
</span>。"</p>

<p>颜回曰："吾无以进矣，敢问其方<span class="annotation-group">
  <span class="annotation-btn" data-type="疏" data-content="颜生三术，一朝顿尽，化卫之道，进趣无方，更请圣师，庶闻妙法。">【疏】</span>
</span>。"</p>

<p>仲尼曰："斋，吾将语若！有心而为之，其易邪<span class="annotation-group">
  <span class="annotation-btn" data-type="注" data-content="夫有其心而为之者，诚未易也。">【注】</span>
  <span class="annotation-btn" data-type="疏" data-content="颜回殷勤致请，尼父为说心斋。但能虚忘，吾当告汝，必有其心为作，便乖心斋之妙。故有心而索玄道，诚未易者也。">【疏】</span>
  <span class="annotation-btn" data-type="释文" data-content="《曰齐》本亦作斋，同，侧皆反。下同。◎卢文弨曰：今本作斋。《其易》以豉反。后皆同。向崔云：轻易也。">【释文】</span>
</span>？易之者，起天不宜<span class="annotation-group">
  <span class="annotation-btn" data-type="注" data-content="以有为为易，未见其宜也。">【注】</span>
  <span class="annotation-btn" data-type="疏" data-content="尔雅云，夏曰皓天。言其气皓汗也。以有为之心而行道为易者，起天之下，不见其宜。言不宜以有为心斋也。">【疏】</span>
  <span class="annotation-btn" data-type="释文" data-content="《起天》徐胡老反。向云：起天，自然也。◎卢文弨曰：旧本皞从白，今从注本从日。">【释文】</span>
</span>。"</p>

<p>颜回曰："回之家贫，唯不饮酒不茹荤者数月矣。如此，则可以为斋乎<span class="annotation-group">
  <span class="annotation-btn" data-type="疏" data-content="茹，食也。荤，辛菜也。斋，齐也，谓心迹俱不染尘境也。颜子家贫，儒史具悉，无酒可饮，无荤可茹，箪瓢蔬素，已经数月，请若此得为斋不。">【疏】</span>
  <span class="annotation-btn" data-type="释文" data-content="《不茹》徐音汝，食也。《荤》徐许云反。《数月》色主反。">【释文】</span>
</span>？"</p>

<p>曰："是祭祀之斋，非心斋也<span class="annotation-group">
  <span class="annotation-btn" data-type="疏" data-content="尼父答言，此是祭祀神君献宗庙，俗中致斋之法，非所谓心斋者也。">【疏】</span>
</span>。"</p>

<p>回曰："敢问心斋<span class="annotation-group">
  <span class="annotation-btn" data-type="疏" data-content="向说家贫，事当祭祀。心斋之术，请示其方。">【疏】</span>
</span>。"</p>

<p>仲尼曰："若一志<span class="annotation-group">
  <span class="annotation-btn" data-type="注" data-content="去异端而任独也。">【注】</span>
  <span class="annotation-btn" data-type="疏" data-content="志一汝心，无复异端，凝寂虚忘，冥符独化。此下答于颜子，广示心斋之术者也。">【疏】</span>
  <span class="annotation-btn" data-type="释文" data-content="《去异》起吕反。下同。">【释文】</span>
</span>，无听之以耳而听之以心<span class="annotation-group">
  <span class="annotation-btn" data-type="疏" data-content="耳根虚寂，不凝宫商，反听无声，凝神心符。">【疏】</span>
</span>，无听之以心而听之以气<span class="annotation-group">
  <span class="annotation-btn" data-type="疏" data-content="心有知觉，犹起攀缘；气无情虑，虚柔任物。故去彼知觉，取此虚柔，遣之又遣，渐阶玄妙也乎！">【疏】</span>
</span>！听止于耳<span class="annotation-group">
  <span class="annotation-btn" data-type="疏" data-content="不着声尘，止于听。此释无听之以耳也。">【疏】</span>
</span>，心止于符<span class="annotation-group">
  <span class="annotation-btn" data-type="疏" data-content="符，合也。心起缘虑，必与境合，庶令凝寂，不复与境相符。此释无听之以心者也。">【疏】</span>
</span>。气也者，虚而待物者也<span class="annotation-group">
  <span class="annotation-btn" data-type="注" data-content="遗耳目，去心意，而符气性之自得，此虚以待物者也。">【注】</span>
  <span class="annotation-btn" data-type="疏" data-content="如气柔弱虚空，其心寂泊忘怀，方能应物。此解而听之以气也。◎俞樾曰：上文云，无听之以耳而听之以心，无听之以心而听之以气。此文听止于耳，当作耳止于听，传写误倒也，乃申说无听之以耳之义。言耳之为用止于听而已，故无听之以耳也。心止于符，乃申说无听之以心之义。言心之用止于符而已，故无听之以心也。符之言合也，言与物合也，与物合，则非虚而待物之谓矣。气也者虚而待物者也，乃申说气字，明当听之以气也。郭注曰遗耳目去心意等语，误以符气二字连读，不特失其义，且不成句矣。">【疏】</span>
</span>。唯道集虚。虚者，心斋也<span class="annotation-group">
  <span class="annotation-btn" data-type="注" data-content="虚其心则至道集于怀也。">【注】</span>
  <span class="annotation-btn" data-type="疏" data-content="唯此真道，集在虚心。故如虚心者，心斋妙道也。">【疏】</span>
</span>。"</p>

<p>颜回曰："回之未始得使，实自回也<span class="annotation-group">
  <span class="annotation-btn" data-type="注" data-content="未始使心斋，故有其身。">【注】</span>
  <span class="annotation-btn" data-type="疏" data-content="未禀心斋之教，犹怀封滞之心，既不能隳体以忘身，尚谓颜回之实有也。">【疏】</span>
  <span class="annotation-btn" data-type="释文" data-content="《未始得使》绝句。崔读至实字绝句。">【释文】</span>
</span>；得使之也，未始有回也<span class="annotation-group">
  <span class="annotation-btn" data-type="注" data-content="既得心斋之使，则无其身。">【注】</span>
  <span class="annotation-btn" data-type="疏" data-content="既得夫子之教，使其人以虚斋，遂能物我洞忘，未尝〔回〕之可有也。">【疏】</span>
</span>；可谓虚乎？"</p>

<p>夫子曰："尽矣<span class="annotation-group">
  <span class="annotation-btn" data-type="疏" data-content="夫子向说心斋之妙，妙尽于斯。">【疏】</span>
</span>。吾语若！若能入游其樊而无感其名，入则鸣，不入则止<span class="annotation-group">
  <span class="annotation-btn" data-type="注" data-content="譬之宫商，应而无心，故曰鸣也。夫无心而应者，任彼耳，不强应也。">【注】</span>
  <span class="annotation-btn" data-type="疏" data-content="若己道狎卫侯，则可鸣声匡救；如其谏不入耳，则宜缄口忘言。强显忠贞，必遭祸害。">【疏】</span>
  <span class="annotation-btn" data-type="释文" data-content="《不强》其丈反。">【释文】</span>
</span>。无门无毒<span class="annotation-group">
  <span class="annotation-btn" data-type="注" data-content="使物自若，无门者也；付天下之自安，无毒者也。毒，治也。">【注】</span>
  <span class="annotation-btn" data-type="疏" data-content="毒，治也。如水如镜，应感虚怀，己不预作也。">【疏】</span>
  <span class="annotation-btn" data-type="释文" data-content="《无毒》如字，治也。崔本作每，云：贪也。◎家世父曰：说文：毒，厚也。老子：亭之毒之。无门者，入焉不测其方；无毒者，游焉不泥其迹。应乎自然之符，斯能入游其藩而无感其名。◎李桢曰：门毒对文，毒与门不同类。说文：毒，厚也。害人之艸，往往而生，义亦不合。毒乃壔之假借。许壔下云：保也，亦曰高土也，读若毒。与此注自安义合。张行孚说文发疑曰：壔者，累土为台以传信，即吕氏春秋所谓为高保祷于王路，寘鼓其上，远近相闻是也。祷当为壔之讹。壔是保卫之所，故借其义为保卫。易经、庄、老三毒字，正是此义，（老子亭之毒之，周易以此毒天下而民从之，毒字并是假借。）广雅所以有毒安也一训。按（擣）〔壔〕为毒本字，正与门同类，所以门毒对文。读都皓切，音之转也。">【释文】</span>
</span>，一宅而寓于不得已<span class="annotation-group">
  <span class="annotation-btn" data-type="注" data-content="不得已者，理之必然者也，体至一之宅而会乎必然之符者也。">【注】</span>
  <span class="annotation-btn" data-type="疏" data-content="宅，居处也。处心至一之道，不得止而应之，机感冥会，非预谋也。">【疏】</span>
  <span class="annotation-btn" data-type="释文" data-content="《而寓》崔本作如愚。">【释文】</span>
</span>，则几矣<span class="annotation-group">
  <span class="annotation-btn" data-type="注" data-content="理尽于斯。">【注】</span>
  <span class="annotation-btn" data-type="疏" data-content="几，尽也。应物理尽于斯也。">【疏】</span>
</span>。</p>
</div>

 <a href="https://zhixingshuyuan-dev.github.io/ChineseClassicsReading/">主页 Homepage</a>

  
<!-- 弹窗 -->
<div id="overlay">
  <div id="popup">
    <span class="close-btn" title="关闭">×</span>
    <div id="popup-title"></div>
    <div id="popup-content"></div>
  </div>
</div>

<script>
  // 获取所有注解按钮
  const buttons = document.querySelectorAll('.annotation-btn');
  const overlay = document.getElementById('overlay');
  const popup = document.getElementById('popup');
  const popupTitle = document.getElementById('popup-title');
  const popupContent = document.getElementById('popup-content');
  const closeBtn = popup.querySelector('.close-btn');

  // 拖拽功能变量
  let isDragging = false;
  let offsetX, offsetY;

  // 开始拖拽
  popup.addEventListener('mousedown', (e) => {
    if (e.target === closeBtn) return;
    isDragging = true;
    offsetX = e.clientX - popup.getBoundingClientRect().left;
    offsetY = e.clientY - popup.getBoundingClientRect().top;
    popup.style.cursor = 'grabbing';
  });

  // 拖拽中
  document.addEventListener('mousemove', (e) => {
    if (!isDragging) return;
    popup.style.left = (e.clientX - offsetX) + 'px';
    popup.style.top = (e.clientY - offsetY) + 'px';
    popup.style.transform = 'none'; // 移除居中定位
  });

  // 结束拖拽
  document.addEventListener('mouseup', () => {
    isDragging = false;
    popup.style.cursor = 'move';
  });

  buttons.forEach(btn => {
    btn.addEventListener('click', (e) => {
      const type = btn.getAttribute('data-type');
      const content = btn.getAttribute('data-content');
      popupTitle.textContent = type;
      popupContent.innerHTML = content.replace(/\n/g, '<br>');
      
      // 显示弹窗
      overlay.style.display = 'flex';
      
      // 初始居中定位
      popup.style.left = '50%';
      popup.style.top = '50%';
      popup.style.transform = 'translate(-50%, -50%)';
      
      e.stopPropagation();
    });
  });

  closeBtn.addEventListener('click', () => {
    overlay.style.display = 'none';
  });

  // 点击遮罩层关闭弹窗
  overlay.addEventListener('click', (e) => {
    if (e.target === overlay) {
      overlay.style.display = 'none';
    }
  });
</script>

</body>
</html>
